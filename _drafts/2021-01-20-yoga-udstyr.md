---
title: &title "Yoga udstyr"
permalink: /yoga-udstyr/
language: da
header:
  overlay_image: https://images.unsplash.com/photo-1583639687726-84d20638bf63?ixlib=rb-1.2.1&ixid=eyJhcHBfaWQiOjEyMDd9&auto=format&fit=crop&w=1932&q=80
  teaser: https://images.unsplash.com/photo-1583639687726-84d20638bf63?ixlib=rb-1.2.1&ixid=eyJhcHBfaWQiOjEyMDd9&auto=format&fit=crop&w=400&q=80
  caption: *title
category:
  - Programlægning
  - Træning
tags:
  - programlægning
  - træningsprogram
  - træning
last_modified_at: 2020-01-23T08:14:14Z
toc: true
---

https://yogabloggen.dk/yogaudstyr/
# Guide til yogaudstyr

## – Hvilket yogaudstyr skal du bruge for at dyrke yoga?

Yogaudstyr? … Alt du virkelig behøver for at praktisere yoga er din krop, dit sind og en smule nysgerrighed.

Der er dog også noget yogaudstyr du med fordel kan anskaffe dig. I artiklen her nævner jeg de 5 slags “yoga gear” jeg selv finder uundværlige i min praksis. Flere af dem, kan du købe direkte af mig, hvilket også fremgår nedenfor. 

## Yogamåtte – helt essentielt yogaudstyr

Træner du hjemme er det nødvendigt at du investerer i en yogamåtte, træner du i et studie eller center vil der her være yogamåtter og andet gear til rådighed. Med tiden vil du måske synes det er rart at medbringe din egen yogamåtte.

En yogamåtte er et af det absolut vigtigste yogaudstyr du skal bruge. Måtten har to formål: Den skal isolere mod kulde fra jorden og sørge for, at du ikke glider, når du træner. Jo mere du sveder, jo mere skridsikker skal måtten være. Dyrker du hatha-yoga, sveder du fx knap så meget som i den noget mere dynamiske yogaform, Ashtanga.

[Læs mere om hvad du skal gå efter, se hvilke typer der findes og køb din yogamåtte her](https://yogabloggen.dk/valg-af-yogamaatte/)

[![yogaudstyr](https://yogabloggen.dk/wp-content/uploads/2015/09/Mix_YogaMats_15FW_073-300x122.jpg)](https://yogabloggen.dk/valg-af-yogamaatte/)

---

## Yogasokker

Yoga dyrkes uden sko, dette for at sikre at du har god kontakt til underlaget, og samtidig skal instruktøren kunne se, hvordan din fodstilling er, så hun evt. kan rette den. Men uden sko er der rigtig mange, der fryser om tæerne, hvorfor et par skridsikre strømper er et oplagt valg. På den måde holder du varmen, og instruktøren kan se, hvad du laver. Et plus er, at du står godt fast. Det er vigtigt, at der er tæer i strømperne, fordi du skal kunne pege tæerne ud i alle retninger.

Jeg fortrækker selv at praktiserer i bare tæer, men i efterårs- og vintersæsonen må jeg til tider kapitulere overfor kulden og her bruger jeg mine toe-sox.

![toesox yoga udstyr](https://yogabloggen.dk/wp-content/uploads/2015/10/toesox-e1444126772683.jpg)

ToeSox er en unik strømpe med 100% pasform til foden.

5-tæer-konstruktionen hindrer vabler mellem tæerne og reducerer fugt på fødderne under din træning.

ToeSox har anti-slip dutter på undersiden, hvilket giver et sublimt greb på en træningsmåtte eller gulv for at støtte balance og kontrol. Strømpen fungerer også som et antibakterielt og hygiejnisk alternativ til at have bare tæer på træningsmåtter eller gulv.

ToeSox er ideelt udstyr til yoga, pilates, dans, kampsport og anden træning uden sko.

**Materialer:**90% økologisk bomuld, 10% spandex.  
Kan maskinvaskes. Vask med indersiden ud på nænsomt program. Kan tørres ved svag varme i tørretumbler. Tåler ikke blegning eller strygning.

**Størrelser:**x-small (34-35,5), small (36-38,5), medium(39-42,5), large (43-45), x-large (45,5-48).

**Farve:**Sort, grå, lilla og pink

Se det store udvalg og af Toesox i forskellige farver, mønstre og længder[LIGE HER](https://www.partner-ads.com/dk/klikbanner.php?partnerid=26963&bannerid=38484&htmlurl=https://www.denintelligentekrop.dk/udstyr/traeningstoj-traeningssko/toesox-tasokker)

---

## Yogatæppe

Yogatæppet bruges, når du til sidst i undervisningen skal lave meditationsøvelser. Det er en fordel, hvis tæppet ikke er for tykt og varmt. Materialemæssigt kan alle slags tæpper bruges, så længe de holder dig lun og tæppet ikke kradser, for det kan forstyrre din afspænding. Tæppet kan desuden også være nyttigt undervejs i yogaen til at aflaste i forskellig stillinger,  f.eks. i øvelser på hænder og knæ hvor det kan være en fordel med et tæppe under knæene.

---

## Yogablokke

Yogablokkene er praktisk udstyr der bruges til at forkorte afstanden ned til gulvet, fx hvis du i en øvelse skal stå op og røre jorden, men ikke kan nå.

Se Den Intelligente Krops udvalg af forskellige blokke[HER](https://www.partner-ads.com/dk/klikbanner.php?partnerid=26963&bannerid=38484&htmlurl=https://www.denintelligentekrop.dk/udstyr/traeningsudstyr/yoga-pilates-blokke)

---

## Yogabælte

Et yogabælte bruges som en forlænget arm. Du kan fx slynge det om foden, holde det stramt i hver hånd på hver side af benet og derved lave et stræk. Et godt yogabælte skal være stabilt og ikke give sig. Undgå nylonreb, der glider mellem hænderne. Et godt alternativ til yogabutikkernes bælter er et badekåbebælte. Bæltet skal være 2½ meter for at være langt nok i yderstillingerne.

Se Den Intelligente Krops udvalg af bælter[HER](https://www.partner-ads.com/dk/klikbanner.php?partnerid=26963&bannerid=38484&htmlurl=https://www.denintelligentekrop.dk/udstyr/traeningsudstyr/yoga-baelter-og-seler)

***

https://yogaoasen.dk/ny-til-yoga/

## Ny til yoga? Begynderguide til dig der vil i gang med yoga

# Ny til Yoga?

## Begynderguide til dig der vil i gang med yoga

Først og fremmest tillykke med din beslutning om, at undersøge om yoga er noget for dig. For mig var det kærlighed ved første blik, da jeg var ny til yoga.

Jeg havde døjet med ondt i lænden gennem længere tid, og allerede efter første yogaklasse føltes min ryg meget bedre og over nogle uger, gik stivheden i lænden helt væk. Sjovt nok, kommer denne ondt i lænden tilbage, hvis jeg i perioder ikke når min fysiske yogapraksis, så jeg glæder mig over, at jeg med jævnlig yoga kan holde min ryg sund og smidig.

Du har sikkert hørt en masse om yoga og om alle gode ting yoga kan gøre for dig. Det vigtigste når du går i gang med yoga er at du skal vide, at der aldrig er noget der må gøre ondt eller være ubehageligt.

Nedenunder har jeg samlet en del af de spørgsmål, jeg gennem de sidste år har fået fra nye yogier.

Har du et spørgsmål der ikke er svar på, er du velkommen til at sende det til mig på kontakt@yogaoasen.dk

### Hvad skal jeg have på til yoga?

Du skal have løst tøj på, altså tøj du kan bevæge dig i. De fleste foretrækker tætsiddende bukser eksempelvis gamascher eller løbebukser.

### Hvor tit skal jeg dyrke yoga?

Det er meget forskelligt, hvor mange gange om ugen folk dyrker yoga. Som udgangspunkt skal du finde det antal gange der passer dig. Det nytter ikke noget, at du genne vil til yoga 3-4 gange om ugen, hvis du ikke har muligheden og tiden til det. Så bliver din yoga blot stressende og yogaen skulle gerne være det helt modsatte.

Et par gange om ugen er det jeg oftest ser at deltagerne i Yogaoasen kommer.

Personligt laver jeg en eller anden form for yoga hver dag. Men det er fordi, at jeg er helt vild med yoga. Og min yogapraksis består i perioder ikke nødvendigvis af fysiske aktive stillinger, men kan også bestå af afspændende åndedrætsteknikker eller afslapning.

### Hvilke fordele er der ved yoga?

Der er rigtig mange fordele ved at dyrke yoga:

* fysisk velbefindende
* øget smidighed og styrke
* bedre fordøjelse
* bedre koncentration
* ro i sindet
* accept
* bedre balance
* større modstand mod stress
* styrker dine muskler, led og knogler

og meget meget mere. Prøv selv, hvad yoga gør for dig, du vil allerede inden for de første uger begynde at mærke, hvilken gavnlig virkning yoga har på dig.

### Hvilken type yogahold skal jeg vælge?

Der findes efterhånden rigtig mange typer yoga. I Yogaoasen underviser vi i en bred vifte af yogatyper og udfra vores yogatyper plejer jeg at anbefale følgende:

Stresset – start med yin, hatha/meditation eller restorativ yoga

Ønsket om en rolig yogapraksis – samme hold som overstående

Kan lide at få varme i kroppen, opleve styrke og afspændthed – vælg Astanga Yoga

Kan lide ovenstående, men måske med lidt mere fordybelse – vælg vores Hatha klasser.

Vil gerne afspændes og/eller meditere i løbet af din praksis – vælg Hatha/Meditation

### Kan jeg dyrke yoga, når jeg har menstration?

Ja, det kan du sagtens. Der er dog nogle hensyn, nogle yogalærere vil sige, at du skal tage. Du kan bl.a. få at vide at  du skal gemme de omvendte stillinger som eksempelvis skulderstand og hovedstand til, når du ikke længere menstruerer. Dette er for ikke at bryde det nedadvendte flow.

Jeg synes, at du skal lytte til din krop. Den kan sagtens fortælle dig, at du slet ikke skal dyrke yoga en dag eller to eller også så fortæller den dig, at det kan du sagtens.

### Kan jeg dyrke yoga, når jeg er gravid?

Gravide har stor glæde af yoga. Har du mulighed for det, så vælg et hold kun for gravide og med en underviser, der er uddannet Gravidyogalærer. Du vil højst sandsynligvis være rigtig træt i dele af din graviditet og det er ok, at lade din yogapraksis være afslappende yogastillinger, meditation og følelsen af forbundethed med din baby.

Generelt anbefaler man, at gravide der aldrig har lavet yoga før venter til 2. trimester.

[![Gravidyoga Hillerød Nordsjælland](https://yogaoasen.dk/wp/wp-content/uploads/2014/07/gravid-hjerte-300x200.jpg)](https://yogaoasen.dk/wp/wp-content/uploads/2014/07/gravid-hjerte.jpg)

Læs mere om Gravidyoga

[gravidyoga](https://yogaoasen.dk/yoga-gravide/ "gravidyoga")

[Gravid og yoga](https://yogaoasen.dk/category/gravid-og-yoga/)

[Yoga i din graviditetet](https://yogaoasen.dk/yoga-i-din-graviditet/)

### Jeg er ny til yoga og meget stiv i musklerne. Kan jeg dyrke yoga?

Tillykke, du kan glæde dig til, at du hurtigt vil mærke en mere smidig krop og mindre stive muskler. Som en bonus, så har folk med stivere muskler rent faktisk den fordel, at deres risiko for at blive skadet under yoga er meget mindre end meget fleksible mennesker, der skal være meget opmærksomme på ikke at overstrække deres led.

### Kan jeg spise og drikke, før jeg skal til yoga?

Som hovedregel anbefales det ikke at spise større måltidere op til to timer før din praksis. Du skal have mulighed for, at fordøje din mad. Og da vi bevæger os en del og bla. drejer i vores rygsøjle eller lukker for vores mave, kan man nemt forestille sig, at man kan blive temmelig utilpas, hvis man lige har spist.

Når vi skal fordøje vores mad, så kræver det energi og når vi dyrker yoga, bruger vi energien i vores muskler, hvilket vil sige, at hvis vi dyrker yoga tæt på et hovedmåltid, så bruger vores muskler energien i stedet for at fordøjelsen bruger energien.

Vores fordøjelse er forskellig og personligt, kan jeg godt spise tættere på det tidspunkt, jeg skal dyrke yoga end to timer. Prøv dig frem og se, hvad der passer dig.

## Yoga for begyndere i Hillerød

4-6 gange om året starter vi særlige forløb for nye til yoga i Yogaoasen. På disse hold bliver du grundigt indført i yoga, lærer hvordan du sidder bedst og kan i trykke omgivelser prøve hvad yoga kan gøre for dig. Forløbene vil typisk vare 3-4 uger.

***

https://iform.dk/traening/yoga/yoga-guide-til-det-rigtige-udstyr

# Yoga: Guide til det rigtige yogaudstyr

## Det rette yogaudstyr har stor betydning. Men hvilken yogamåtte eller yogablok skal du vælge? Få svar på alt, du skal vide for at vælge det rette yogaudstyr.

[![Facebook](https://iform.dk/assets/shared/social/facebook-a459c4d33d185b71b4f4919345be2a19c66bbfeddac33c90c2f57c08361e60d5.png)](https://www.facebook.com/sharer/sharer.php?u=https://iform.dk/traening/yoga/yoga-guide-til-det-rigtige-udstyr "Facebook")[![Pinterest](https://iform.dk/assets/shared/social/pinterest-b69bf0d99fa00dd051476c776cd51da5a2676c0a2bebe12035c8a16bbd11c3d6.png)](https://pinterest.com/pin/create/button/?url=https://iform.dk/traening/yoga/yoga-guide-til-det-rigtige-udstyr&media=https://images.interactives.dk/yogaudstyr-NQgyCRKMFzzbxO3YIN4tkg.jpg?auto=compress&ch=Width%2CDPR&description=Det%20rette%20yogaudstyr%20har%20stor%20betydning.%20Men%20hvilken%20yogam%C3%A5tte%20eller%20yogablok%20skal%20du%20v%C3%A6lge?%20F%C3%A5%20svar%20p%C3%A5%20alt,%20du%20skal%20vide%20for%20at%20v%C3%A6lge%20det%20rette%20yogaudstyr. "Pinterest")[![Email](https://iform.dk/assets/shared/social/email-b104dcde4171ceedcf55af644b726860be086ea794a47b60cdd4042f3095c610.png)](mailto:?Body=https://iform.dk/traening/yoga/yoga-guide-til-det-rigtige-udstyr "Email")

30\. september 2020 af[Marie Lyng Wium](https://iform.dk/author/marie-lyng-wium)og[I FORM-redaktionen](https://iform.dk/author/i-form-redaktionen)

## **Hvilket yogaudstyr skal du bruge for at dyrke yoga?**

Det fede ved at dyrke yoga er, at det ikke er nødvendigt at investere i en masse dyrt udstyr.

Dog er der noget yogaudstyr, som er rart at have. Det vil gøre din yogapraksis mere behagelig, fordi det vil hjælpe dig med at slappe af og lave dine øvelser korrekt.

Som regel kan du låne yogaudstyr, hvis du dyrker yoga i et center. Det kan dog være rart at have sit eget yogaudstyr, så du ikke skal bruge yogamåtter eller tæpper som andre har svedt på. Og med dit eget udstyr, kan du også dyrke yoga derhjemme

Her bliver du guidet igennem 8 forskellige typer af yogaudstyr.

[## Hold styr på vægten, og følg din udvikling i app’en<br>4 nr. af I FORM\+ Badevægt med kropsanalyse<br>Kun 198,00 kr. inkl. levering<br>![](https://images-bonniershop.interactives.dk/uploads/2020/12/2300-ifo-webkampagne-badeve2949cagtwidget3_700x500.jpg)<br>Spar 779 kr.<br>Bestil her](https://abonnement.iform.dk/campaign/4-nr-af-i-form-badevaegt-med-kropsanalyse-361954/?media=Widget)

##   

## **Yogaudstyr****– y****ogamåtte**

En[**yogamåtte**](https://iform.dk/traeningsudstyr/test-af-yogamaatter)er et af de vigtigste redskaber i yogaundervisningen. Måtten har to formål: Den skal isolere mod kulde fra jorden og sørge for, at du ikke glider, når du træner.

Jo mere du sveder, jo mere skridsikker skal måtten være. Dyrker du hatha-yoga, sveder du fx knap så meget som i den noget mere dynamiske yogaform astanga.

Når du er på udkig efter en måtte, så se efter, om måtten lægger sig pænt hen ad jorden. Enderne skal helst ligge klinet til gulvet og ikke bølge, for det kan være ret generende under en øvelse.

Lugt også til måtten. Nogle måtter har en tendens til at udsende en skarp og plasticagtig duft, der kan virke utroligt forstyrrende, fx i forbindelse med åndedrætstræning.

Det er meget individuelt, hvor tyk måtten skal være. Folk, der har problemer med ryggen eller får ondt af at sidde på jorden, kan med fordel vælge en tykkere og blødere model.

Det er en god idé at købe sin egen yogamåtte, så du kan vælge én der passer til dine behov.  Selvom du måske kan låne en yogamåtte i fitnesscenteret, er det mere hygiejnisk at have sin egen.

Du kan købe yogamåtter som enten kan rulles  eller foldes sammen. Yogamåtten som kan foldes sammen er især smart, fordi den fylder mindre. Derudover er den nemmere at have med i tasken.

En yogamåtte kan også være god at have, selvom du ikke dyrker yoga. Yogamåtten kan nemlig bruges til andre ting fx styrkeøvelser, udstrækning eller pilates.

**Læs også:[TEST af yogamåtter – sådan vælger du den rette yogamåtte](https://iform.dk/traeningsudstyr/test-af-yogamaatter)**

![Yogaudstyr - yogamåtte](https://images.interactives.dk/yogaudstyr_yogamatte-83UtLmx7B-t4Ld9APppxaA.jpg?auto=compress&ch=Width%2CDPR&dpr=1.5&ixjsv=2.2.4&q=66&w=610 "Yogamåtte")

YOGAMÅTTE© iStock

  

## **Yogaudstyr – yogablok**

En yogablok bruges til at forkorte afstanden ned til gulvet, fx hvis du i en øvelse skal stå op og røre jorden, men ikke kan nå.

Derfor er yogablokken især en god investering, hvis du er begynder til yoga. Dine muskler skal nemlig lære at kunne klare bestemte bevægelser. Der er yogablokken det perfekte hjælpemiddel.

Der findes både letvægtsblokke og blokke lavet af bambus. Yogablokkene har den fordel, at det er meget æstetisk yogaudstyr, så man får lyst til at have dem stående fremme derhjemme. Det kan måske motivere dig til at træne, når de nu står der og lokker.

**LÆS OGSÅ:[Yogablok – sådan bruger du den?](https://iform.dk/traening/yoga/yogablok-saadan-bruger-du-den)**

![Yogaudstyr - yogablok](https://images.interactives.dk/yogaudstyr_yogablok-RgLrV7lna12A-rledykAzg.jpg?auto=compress&ch=Width%2CDPR&dpr=1.5&ixjsv=2.2.4&q=66&w=610 "Yoga blokke")

YOGA BLOKKE© iStock

## **Yogaudstyr – yogasokker**

God kontakt med underlaget har stor betydning for udbyttet af undervisningen. Samtidig skal instruktøren kunne se, hvordan din fodstilling er, så hun evt. kan rette den.

Derfor skal yoga dyrkes uden sko på. Men uden sko er der rigtig mange, der fryser om tæerne, hvorfor et par skridsikre strømper er et oplagt valg. På den måde holder du varmen, og instruktøren kan se, hvad du laver.

Et plus er, at du står godt fast. Det er vigtigt, at der er tæer i strømperne, fordi du skal kunne pege tæerne ud i alle retninger.

## **Yogaudstyr – yogabælte**

Et yogabælte er med til at opretholde en god holdning og et sundt stræk igennem hele øvelsen.

Det bruges som en forlænget arm. Du kan fx slynge et yogabælte om foden, holde det stramt i hver hånd på hver side af benet og derved lave et stræk. Et godt yogabælte skal være stabilt og ikke give sig. Du skal undgå nylonreb, der glider mellem hænderne.

Dit yogabælte skal være 2 meter for at være langt nok i yderstillingerne.

![Yogaudstyr - yoga bælte](https://images.interactives.dk/yogaudstyr_yogabaelte-jRsSdKs_NJw_eS4vflVpNw.jpg?auto=compress&ch=Width%2CDPR&dpr=1.5&ixjsv=2.2.4&q=66&w=610 "Yoga bælte")

YOGA BÆLTE© iStock

## **Yogaudstyr – yogatæppe**

Et yogatæppe bruges til forskellige ting, når du dyrker yoga.

Det kan bruges som et ekstra blødt underlag oven på din yogamåtte. Det kan bruges som tæppe over din krop, når du til sidst i undervisningen skal lave meditationsøvelser. 

Derudover kan det foldes sammen og give højde til siddende stillinger, eller rulles sammen og give støtte i nakken.

Det er en fordel, hvis dit yogatæppe ikke er for tykt og varmt. Materialemæssigt kan alle slags tæpper bruges, så længe de holder dig lun og tæppet ikke kradser, for det kan forstyrre din afspænding**.**

## **Yogaudstyr – uldmåtte**

Denne type måtte kan du bruge, når du mediterer og laver afspændingsøvelser. Den har en isolerende bund samt en uldoverflade, der beskytter mod kulde og holder kroppen varm.

## **Yogaudstyr – yogahåndklæde**

Brug dit yogahåndklæde oven på din yogamåtte. Det kan beskytte din yogamåtte og give et skridsikkert underlag, hvis du bliver varm eller svedig under din yogapraksis.

Yogahåndklædet gør altså, at du kan undgå at glide rundt på din yogamåtte. Det giver dig muligheden for et mere stabilt underlag, så du kan være sikker på at udføre dine øvelser korrekt.

Et yogahåndklæde er især en god investering til Hot Yoga, Hatha yoga og andre flow og power yogaformer, hvor du nemt får varmen.

Låner du desuden en yogamåtte, når du træner i et yogacenter, er det en god idé at medbringe dit eget yogahåndklæde. Dermed kan du dyrke yoga på en mere hygiejnisk overflade.

## **Yogaudstyr – yoga trøje**

Du skal bruge en yogatrøje til at holde varmen med under fx meditation og afspænding. Den skal være blød og rar at have på.

Bliver du hurtigt kold, er det en fordel, at trøjen har en hætte. På den måde holder du nakke og hoved varme uden at koge.