---
title: &title "Vaner"
permalink: /vaner/
language: da
header:
  overlay_image: https://images.unsplash.com/photo-1552674605-db6ffd4facb5?ixlib=rb-1.2.1&ixid=eyJhcHBfaWQiOjEyMDd9&auto=format&fit=crop&w=2100&q=80
  teaser: https://images.unsplash.com/photo-1552674605-db6ffd4facb5?ixlib=rb-1.2.1&ixid=eyJhcHBfaWQiOjEyMDd9&auto=format&fit=crop&w=400&q=80
  caption: *title
category:
  - Psykologi
tags:
  - vaner
last_modified_at: 2019-11-19T23:14:14Z
toc: true
feature_row:
  - image_path: https://cdn6.tales.dk/00078/70778/cover.1581295925.jpg
    url: https://www.partner-ads.com/dk/klikbanner.php?partnerid=28187&bannerid=55214&htmlurl=https://tales.dk/atomic-habits-the-life-changing-million-copy-bestseller_james-clear_9781847941831
    excerpt: "I sin bog Atomic Habits_ forklarer James Clear, hvordan man med små 'atomvaner' såsom at stå fem minutter tidligere op end normalt og at tage to armbøjninger om dagen, hurtigt kan få trænet sig op til at leve et bedre, sundere eller mere effektivt liv."
    title: "Atomic Habits"
    btn_label: "Tjek prisen*"
    btn_class: "btn--info"
---


Jeg har lige læst [Atomic Habits\*](https://www.partner-ads.com/dk/klikbanner.php?partnerid=28187&bannerid=55214&htmlurl=https://tales.dk/atomic-habits-the-life-changing-million-copy-bestseller_james-clear_9781847941831) af [James Clear](https://jamesclear.com/atomic-habits). Bogen om vaner [solgte på sit første år efter udgivelsen](https://jamesclear.com/atomic-habits-first-birthday) mere end 1,1 millioner eksemplarer worldwide og får [mere end 4 stjerner på Goodreads](https://www.goodreads.com/book/show/40121378-atomic-habits).

***

En vane er en adfærd, som er blevet gentaget nok gange til, at den er blevet automatiseret.

Formålet med dine vaner er at løse livets problemer med så lille en indsats som muligt. De er simple, pålidelige løsninger på tilbagevendende problemer i dit miljø.

Alle vaner skabes via det såkaldte “habit loop” - Cue->craving->response->reward. Det er hjernens måde at sortere i de mange sanseindtryk vi konstant udsættes for, og finde ud af hvilke handlinger, der er værd at gentage.

Alt kan stort set være et cue (en lugt, en lyd etc). Dette cue starter en craving (et ønske om ændring i den tilstand du har). Cravingen igangsætter et respons. Du tager action, og forsøger at skabe en løsning. Denne løsning skaber en belønning. Hvis de første tre trin i habit loop’et ikke er til stede, vil en adfærd ikke finde sted. Hvis det fjerde trin ikke er til stede, vil en adfærd ikke gentages.

Når du udfører en handling, som skaber den ændring du søgte, vil din hjerne forsøge at koble tingene sammen. Hvad gjorde du lige inden du fik det godt? - det er starten på dannelsen af en ny vane.

Hvis man ønsker at starte en ny vane, så skal man følge de fire love for adfærdsændringer (som bygger på habit loop’et):

1️⃣ Hvordan kan du gøre det åbenlyst?
2️⃣ Hvordan kan du gøre det attraktivt?
3️⃣ Hvordan kan du gøre det nemt?
4️⃣ Hvordan kan du gøre det tilfredsstillende?

Hvis du sidder med spørgsmål som “hvorfor siger jeg ting, uden at gøre dem”, eller “hvorfor siger jeg ting er vigtige, uden at finde tid til dem”, så findes svaret i de fire love for adfærdsændringer.

Det her er første opslag i en række af opslag om vaner, hvor jeg vil gennemgå de specifikke værktøjer, du kan bruge til at opnå et varigt vægttab, komme i bedre form, spise mere frugt og grønt, eller hvad du ellers måtte ønske at ændre.

#vaner #cravings #atomichabits #sundhed #vægttab #fitness #personligtræner

## Gør det åbenlyst

Den første lov for adfærdsændringer lyder; gør det åbenlyst.

Her kommer 4 værktøjer, som kan gøre en vane mere åbenlys:

1️⃣ Skriv dine vaner ned.

Få et overblik over dine vaner ved at få dem skrevet ned. De fleste mennesker har mange vaner, som de slet ikke er klar over. Når du får dem skrevet ned, kan du nemt få et overblik over hvilke vaner, der er hensigtsmæssige for dit mål, og hvilke der ikke er.

2️⃣ Implementation intention

Når du vil starte en ny adfærd, er det vigtigt at være specifik. Selvom idéer som “jeg vil spise mere frugt” eller “jeg vil træne mere” har gode intentioner, så overlader man handlingen til tilfældigheder. Her er implementation intention et godt værktøj. Skriv ned hvor og hvornår du vil lave den nye vane. En specifik handlingsplan gør det mere åbenlyst at handle, når et specifikt cue dukker op. Et eksempel kunne være: når jeg går til frokost på arbejdet, tager jeg et stykke frugt på tallerkenen som det første.

3️⃣ Habit stacking

En rigtig god måde at starte en ny vane, er ved lægge den i forlængelse af en allerede eksisterende vane. Du lærer at associere slutningen på den første vane, med starten på den nye. Det er vigtigt at vælge en vane, som matcher den nye. Hvis du gerne vil træne 5 gange om ugen, men du kobler den på en eksisterende vane, som du kun udfører én gang om ugen, er det et dårligt valg. Hvis du ikke har tid i skemaet til at træne om morgenen, skal du heller ikke koble den nye vane på en vane du kun udfører om morgenen.

4️⃣ Design dit miljø.

Vil du gerne spise mere frugt? Så sørg for at have frugten stående fremme, skyllet og klar til at blive indtaget. Vil du gerne være mere produktiv i hjemmet? Så efterlad telefonen i et andet lokale. Føler du ofte, at du ikke er god nok? Så stop med at følge profiler på sociale medier, som promoverer urealistiske standarder. Jo mere synligt et cue er, jo større er sandsynligheden for at du reagerer på det. Gør cues for dine gode vaner synlige, og cues for dine dårlige vaner usynlige - selvkontrol virker kun på den korte bane.

## Gør det attraktivt

Den anden lov for adfærdsændringer lyder; gør det attraktivt.

Jo mere attraktiv en adfærd er, desto mere tilbøjelig vil du være til at udføre den. Det er forventningen om en belønning, og ikke opfyldelsen af den, som får os til at handle på en craving. Her kommer nogle værktøjer til at gøre en vane attraktiv:

1️⃣ Temptation bundling

En effektiv måde at gøre en ny vane mere attraktiv på, er ved at parre den med en adfærd du nyder. Hvis du fx har lyst til at tjekke Facebook, men har brug for at svare på mails på arbejdet, kan du bygge det op på denne måde: Når du kommer tilbage fra frokost, svarer du på mails (det du har brug for), og efterfølgende kan du tjekke Facebook (det du har lyst til).

2️⃣ Find den rigtige kultur.

En adfærd er attraktiv, hvis den hjælper os med at passe ind i en gruppe. Den adfærd der er normal i din gruppe/kultur, vil være den mest attraktive type adfærd for dig.
Generelt imiterer vi adfærden fra tre grupper;

🔹de tætte. De første vaner vi får, har vi ikke selv valgt, men imiteret fra dem omkring os. Hele livet igennem fortsætter denne adfærd til en vis grad.
🔹de mange. Flere eksperimenter har vist, at vi ofte hellere vil tage fejl med gruppen, end have ret alene.
🔹de magtfulde. Succesfulde mennesker nyder ofte godt af respekt og accept. Mennesker higer efter andres accept, og adfærd der kan give den, er attraktivt.
Jo mere du er i et miljø hvor din ønskede adfærd er normen, desto bedre odds har du for at gøre adfærden til en vane.

3️⃣ Skift dit mindset

En craving er din specifikke manifestation af et dybereliggende motiv. En person har måske lært at bruge smøger til at reducere stress, hvor en anden bruger en løbetur til samme formål. I stedet for at fokusere på hvad du mister, når du forsøger at ændre en vane, så fokuser på hvad du vinder, ved at ændre adfærd. I stedet for at tænke “jeg SKAL løbe”, så kan du ændre det til “jeg FÅR LOV TIL at løbe”. Vaner er attraktive, når vi forbinder dem med positive følelser. Det her trick er ikke magisk, men det kan hjælpe med at ændre den følelse man associerer med en specifik vane eller adfærd.

## Gør det nemt

Den tredje lov for adfærdsændringer lyder; gør det nemt.

Mennesker er motiverede til at være dovne, og gøre det der er nemt. Jo mindre energi du skal bruge på en vane, jo mere tilbøjelig er du til at udføre den. Her kommer værktøjer til at gøre det nemt:

1️⃣ Reducer friktion/design miljøet

Få vanerne til at følge dagligdagens flow. Hvis du fx gerne vil træne, så vælg et center, der ligger på vej til/fra arbejde. Hvis du skal ud på en omvej, er der større sandsynlighed for, at du dropper træningen. Vær proaktiv - pak din træningstaske aftenen inden, så den ikke bliver glemt/droppet en travl morgen. Vil du gerne spise sundere? Skyl, skræl og skær frugt/grøntsager til hele ugen på en af dine fridage, og pak det ned i beholdere, så de er klar til at blive spist i løbet af få sekunder.

2️⃣ 2-minutters reglen

Alle vaner kan koges ned til en opgave, som kan klares på under 2 min.

🔹Jeg vil læse hver dag = læs én side.
🔹Jeg vil løbe 3 km = tag løbesko på.
🔹Jeg vil spise frugt dagligt = spis én banan.

Det er nemmere at forsætte det du allerede gør, end at starte noget helt nyt. Du skal etablere en vane, før du kan forbedre den, og noget der kan klares på maks 2 min er ofte overskueligt.

3️⃣ Commitment device

I stedet for at gøre den ønskede adfærd nem, kan man gøre den uønskede adfærd svær. Tag et valg i nutiden, som gør din ønskede adfærd nemmere i fremtiden. Fx; hvis du gerne vil i bedre form, så lav fremtidige aftaler med en personlig træner, og betal på forskud. Det kræver energi at aflyse en aftale du allerede har + der er et økonomisk incitament.

4️⃣ Brug teknologi til din fordel

Vil du gerne være mere produktiv, så slå notifikationer fra på telefonen og sæt den på lydløs. Vil du gerne have bedre økonomi, så tilmed alle faste udgifter til PBS, og start en opsparingskonto, med automatisk overførsel hver måned. Jo flere ting teknologien kan automatisere for dig, jo mere overskud har du til andet.

## Gør det tilfredsstillende

Den fjerde lov for adfærdsændringer lyder; gør det tilfredsstillende.

Hvis en adfærd er tilfredsstillende, er du langt mere tilbøjelig til at gentage den. Når man gerne vil tabe sig, få større muskler eller leve sundere, er belønningen forsinket. En god måde at gøre adfærden mere tilfredsstillende på, er ved at skabe en belønning, der kommer med det samme:

1️⃣ Habit tracker

En nem måde både at gøre en vane synlig, attraktiv og tilfredsstillende på, er ved at tracke den. Det kan være noget så simpelt som at sætte et kryds i kalenderen hver gang man har færdiggjort en træning. Hver gang et kryds sættes, er det endnu et tydeligt bevis for, at du er typen der træner. Det er vigtigt at handlingen følger lige efter din nye vane, så du forbinder den tilfredsstillende følelse, med den vane du lige har udført.

2️⃣ Gør det sjovt at gøre ingenting

Når man undgår en adfærd får man ingen umiddelbar tilfredsstillelse. En måde at skabe det på, kan være at overføre pengene man ville have brugt på den uønskede adfærd, over i en pulje, som man senere kan bruge på noget andet man ønsker sig. Igen er det vigtigt at lave overførslen med det samme, så følelsen kobles på handlingen.

3️⃣ Never miss twice

At misse én træning er uheldigt, at misse to i streg, kan være starten på en ny vane. Det betyder ikke noget, at du bryder en vane, når du kommer direkte tilbage på sporet igen. Selv hvis den efterfølgende træning kun varer i 10 min, så har det stor betydning. Du bliver ikke veltrænet af de 10 min, men det, at du kom afsted, bekræfter og forstærker din nye identitet som en person der træner.

4️⃣ Gør dårlige vaner kostbare

Dårlige vaner har ofte en forsinket konsekvens. Hvis du kan give en dårlig vane en umiddelbar negativ konsekvens, er der mindre risiko for, at du gentager den. To måder at gøre det på er:

🔹Vanekontrakt. Lav en konkrakt med fx en ven, hvor du skriver en specifik negativ konsekvens ned, hvis du misser din vane.
🔹Vi bekymrer os om hvad andre tænker om os, så du kan bruge en ven som din ansvarligheds partner. Det kan være en stærk motivation at vide, at andre holder øje.

{% include feature_row type="left" %}