---
title: "Hvad vejer menneskets skelet og vores 206 knogler?"
permalink: /hvad-vejer-skelettet/
language: da
header:
  overlay_image: https://images.unsplash.com/photo-1530210124550-912dc1381cb8?ixlib=rb-1.2.1&ixid=eyJhcHBfaWQiOjEyMDd9&auto=format&fit=crop&w=1950&q=80
  teaser: https://images.unsplash.com/photo-1530210124550-912dc1381cb8?ixlib=rb-1.2.1&ixid=eyJhcHBfaWQiOjEyMDd9&auto=format&fit=crop&w=400&q=80
  caption: "Photo by Mathew Schwartz on Unsplash"
  overlay_filter: 0.2
category:
  - Viden om
tags:
  - anatomi
  - fysiologi
last_modified_at: 2020-05-31T08:14:14Z
toc: true
feature_row:
  - image_path: https://www.denintelligentekrop.dk/media/catalog/product/cache/1/image/1000x/9df78eab33525d08d6e5fb8d27136e95/a/n/anatomisk-guide-til-bevaegeapparatet-9788777499104-andrew-biel-gitte-bjerg-fuusager.jpg
    alt: "Anatomisk Guide til Bevægeapparatet"
    title: "Anatomisk Guide til Bevægeapparatet"
    excerpt: "En praktisk guide til lokalisering af muskler, knogler med mere. Før du kan få succes med at undersøge og behandle bevægeapparatet, er du nødt til først at kende dets opbygning og kunne lokalisere de relevante strukturer."
    url: "https://www.partner-ads.com/dk/klikbanner.php?partnerid=28187&bannerid=38484&htmlurl=https://www.denintelligentekrop.dk/anatomisk-guide-til-bevaegeapparatet-9788777499104"
    btn_label: "Læs mere hos Den Intelligente Krop"
    btn_class: "btn--success"
  - image_path: https://cdn5.bogreolen.dk/thumbnail/300x0/00002/73191/cover.20160911.jpg
    alt: "Menneskekroppen - Anatomi, fysiologi og sygdomme"
    title: "Menneskekroppen - Anatomi, fysiologi og sygdomme"
    excerpt: "Menneskekroppen - anatomi, fysiologi og sygdomme er et anatomisk atlas til mennesket i det 21. århundrede. Gennem de computergenererede 3d-billeder og fantastiske illustrationer kan man opleve menneskekroppen i hidtil uset detaljegrad og skønhed."
    url: "https://www.partner-ads.com/dk/klikbanner.php?partnerid=28187&bannerid=55214&htmlurl=https://bogreolen.dk/menneskekroppen_steve-parker_9788756784436"
    btn_label: "Læs mere hos Bogreolen"
    btn_class: "btn--success"
  - image_path: https://imgcdn.saxo.com/_9788762809000/0x500
    alt: "Bevægeapparatets anatomi"
    title: "Bevægeapparatets anatomi"
    excerpt: "Når man skal lære om anatomi er det selvsagt en fordel med gode lærebøger, og her er “Bevægeapparatets anatomi” en absolut klassiker. Bag lærebogen står forfatterne Finn Bojsen Møller, Jan Hejle, Erik Bruun Simonsen, Jørgen Tranum-Jensen. De kombinerer viden om almen anatomi med information om hvordan man forebygger, undersøger, behandler, træner og genoptræner."
    url: "https://www.partner-ads.com/dk/klikbanner.php?partnerid=28187&bannerid=43264&htmlurl=https://www.saxo.com/dk/bevaegeapparatets-anatomi_joergen-tranum-jensen_indbundet_9788762809000"
    btn_label: "Læs mere hos Saxo"
    btn_class: "btn--success"
---

Jeg får ofte spørgsmålet om, hvor mange knogler mennesket har og hvad skelettet vejer i alt, når jeg underviser i anatomi.

**Menneskets skelet består af 206 knogler og udgør omkring 12-20 pct. af kropsvægten. Vægten af skelettet og knoglerne topper i 20-30 års alderen, hvor skelettet indeholder omkring 1200 g kalk. En 80 kg tung person har altså et skelet der vejer omkring 12-14 kg.**

## Hvad er skelettet og knoglerne?

Skelettets funktion er at være et stativ for mennesket og det giver stabilitet og stivhed i kroppen. Skelettet har tre primære opgaver:

- **Beskyttelse**: Skelettet beskytter de vigtige organer, som fx lungerne, hjertet og nervesystemet.
- **Bevægelse**: Knoglerne er fæstnet i leddene, og derfor er skelettet udgangspunkt for bevægelser, når musklerne trækker sig sammen. 
- **Deponering**: Skelettet er depot for kroppens mineraler, og i de store knogler produceres de røde blodceller.
 
## Hvornår vejer knoglerne mest?

Skelettet er levende og udskiftes konstant, og knoglerne påvirkes af din levevis. 

Et nyfødt barns skelet består primært af brusk og knoglemassen er relativt lille. I alt er kalkindholdet kun omkring 25 gram. Under opvæksten bliver barnets knogler mere og mere stive, fordi kalkindholdet siger i knoglerne.

Knoglerne vokser knoglerne i længde, bredde og tykkelse indtil slutningen af puberteten. Nu er knoglerne blevet mere stive og skulle gerne have fået en høj knoglemasse med et højt kalkindhold. 

Opbygningen af knoglemassen afhænger af din genetik, hormoner og påvirkes af din levevis. Knogleopbygningen responderer på din kost og indtaget med vitaminer og mineraler og på den vægtbærende belastning, knoglerne udsættes for.

Vægten af skelettet topper i 20-30 års alderen. Her har man opnået _peak bone mass_, og skelettet indeholder omkring 1200 g kalk. Ribbenene består stadig af en del brusk, da den skal være smidig, mens resten af knoglerne er forbenet og stive.

## Skelettet udskiftes og nedbrydes

Hele livet igennem udvikler skelettet sig for at være så stærkt som muligt. Knoglenedbrydende celler fjerner små mængder knoglevæv, mens knogleopbyggende celler genopbygger knoglerne. Hvis man laver vægtbærende aktivitet og har en fornuftig kost, så vil det bygge sig stærkere.

Voksne mænd mister cirka 0,5% knoglemasse om året efter det 20-30 år, mens kvinder mister omkring 1% pr. år. Kvinder kan miste helt op til 6% i årene omkring overgangsalderen.[^note]

> Tidlig overgangsalder (før 45 år), tobaksrygning, undervægt, manglende motion og mangel på D-vitamin og kalk (calcium) kan også øge knogletabet med alderen. Det samme gælder en række kroniske sygdomme og visse typer af medicin.

--- <cite>[Overlæge, ph.d Pia Eiken](https://www.osteoporose-f.dk/knoglernes-udvikling/skelettets-udvikling/)</cite>

[^note]: [Skelettet](https://www.osteoporose-f.dk/knoglernes-udvikling/skelettets-udvikling/)

## Hvorfor vejer knoglerne ikke mere?

Nogle har mere kompakte knogler end andre. Man siger at densiteten og knoglemineraltætheden er højere for de mennesker. Typisk er der ikke så stor forskel på knoglestørrelsen mellem mennesker. Det er godt at have kompakt knogler med høj knoglemasse, for så brækker de ikke så let. 

Knoglernes densitet har intet at gøre med knoglernes omkreds.

## Hvor mange knogler har et menneske?

Et menneske har 206 knogler. Jeg har skrevet en anden artikel om [knoglerne og knogletyperne](/knogler/).

## Hvor mange knogler har en baby?

Vi er født med omkring 300 forskellige knogler, som dog i begyndelsen hovedsageligt er brusk. Efterhånden som vi vokser, så vokser knoglerne sammen, og som voksen har vi altså kun omkring 206 knogler.

## Hvad er den mindste og letteste knogle?

Den mindste knogle i menneskekroppen er stigbøjlen, som sidder i det indre af vores øre. 

## Hvad er den største og tungeste knogle?

Den længste og tungeste knogle er lårbensknoglen.

## Hvad vejer de enkelte knogler i kroppen?

Jeg har ikke kunnet finde den anslåede vægt for ret mange knogler. Hvis du finder nogen, så må du endelig skrive det og en kildeangivelse i kommentarerne.

| Knogle | Vægt v/ 80 kg |
|-|-|
| Lårbensknoglen | 1 kg |

## Lær mere

{% include feature_row type="left" %}

## Noter
