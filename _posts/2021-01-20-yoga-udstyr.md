---
title: &title "Yoga: Guide til det rigtige yogaudstyr"
permalink: /guide/yoga-udstyr/
language: da
header:
  overlay_image: https://images.unsplash.com/photo-1599901860904-17e6ed7083a0?ixid=MXwxMjA3fDB8MHxwaG90by1wYWdlfHx8fGVufDB8fHw%3D&ixlib=rb-1.2.1&auto=format&fit=crop&w=1950&q=80
  teaser: https://images.unsplash.com/photo-1599901860904-17e6ed7083a0?ixid=MXwxMjA3fDB8MHxwaG90by1wYWdlfHx8fGVufDB8fHw%3D&ixlib=rb-1.2.1&auto=format&fit=crop&w=400&q=80
  caption: *title
category:
  - Yoga
tags:
  - yoga
  - yogaudstyr
  - guide
last_modified_at: 2021-01-12T08:14:14Z
toc: true
---

Du kan komme i gang med yoga uden udstyr, men det rigtige yogaudstyr kan gøre fornøjelsen større. Hvilken yogamåtte eller yogablok skal jeg vælge - og har jeg også brug for yogasokker, yogabælte, yogatæppe eller yogatøj?

Der er rigtig mange forhandlere af yogaudstyr på nettet, og udbuddet af yogaudstyr bliver større og større. Jeg har forsøgt at samle en guide til, hvorda du vælger det rigtige yogaudstyr.

## Hvilket yogaudstyr skal du bruge for at dyrke yoga?

Når du dyrker yoga, så skal du ikke nødvendigvis investere i en masse dyrt yogaudstyr. Men noget udstyr kan gøre din yogapraksis til en større fornøjelse, så du har mulighed for at slappe af i øvelserne og udføre de enkelte yogaøvelser mere hensigtsmæssigt, så de passer til dit nuværende niveau.

Hvis du dyrker yoga i et center, så kan du som regel låne yogaudstyr. Jeg foretrækker dog at bruge yogamåtter og yogatæpper, som andre ikke har svedt på. Når du har dit eget yogaudstyr, så kan du jo også bruge udstyret derhjemme. 

## Yogamåtte

En yogamåtte har særligt to formål. Yogamåtten har især to formål: Måtten isolerer mod kulde fra jorden, og giver yogamåtten et skridsikkert underlag, når du træner yoga.

Hvis du sveder meget under yoga, så skal du bruge en mere skridsikker måtte. Dyrker du hatha-yoga, så sveder du sikkert ikke så meget, som hvis du dyrker Ashtanga, som er mere dynamisk. Men jeg ville sørge for at måtten er skridsikker, så du kan bruge den til forskellige typer yoga.

Hvis du skal købe en yogamåtte, så er det første du skal kigge efter, hvordan måtten lægger sig på jorden. Enderne og hjørnerne skal ligge helt fladt på gulvet, så de ikke generer under øvelserne.

Yogamåtter kan fås i forskellige tykkelser. Det er meget individuelt, hvor tyk måtten skal være. Hvis yogamåtten er tykkere, er den også blødere, men du kan også miste lidt af følingen med gulvet. Derfor er tykkelsen helt op til dig.

Du kan købe yogamåtter, som enten kan rulles eller foldes sammen. Hvis du vælger en, der kan rulles sammen, så kan det være smart med en taske, der passer til yogamåtten. Hvis du vælger en måtte, der kan foldes sammen, så passer den typisk ned i flere forskellige tasker.

Nogle måtter kan have en plastikagtig lugt, der kan virke forstyrrende under vejrtrækningen i yoga. Det kan være en god ide at vaske yogamåtten, hvis den har en kraftig duft, før du bruger den første gang. Du kan vaske den med sæbe eller opvaskemiddel, men lad være med at gøre den plaskvåd. Husk at få den til at tørre rigtig godt bagefter.

Hvis du gerne vil dyrke yoga, så er det en rigtig god ide at købe din egen måtte, som du synes passer til dine behov. Det er også mere hygiejniske end at låne en en måtte.

Yogamåtten kan også bruges til andre ting end yoga. En rigtig god yogamåtte kan nemlig også bruges til styrketræning, udstrækning, pilates eller andre øvelser, hvor du skal ligge på gulvet, have et skridsikkert underlag eller have knæene i gulvet.

Du kan ogås vælge en uldmåtte, som kan være virkelig dejlig at ligge på til afspændinger og meditationer til sidst, men du har også brug for en rigtig skridsikker måtte. Den Intelligente Krop har en [uldmåtte her\*](https://www.partner-ads.com/dk/klikbanner.php?partnerid=28187&bannerid=38484&htmlurl=https://www.denintelligentekrop.dk/surya-yoga-matte-i-100-uld).

Du kan finde rigtig gode yogamåtter hos [Den Intelligente Krop\*](https://www.partner-ads.com/dk/klikbanner.php?partnerid=28187&bannerid=38484&htmlurl=https://www.denintelligentekrop.dk/udstyr/traeningsudstyr/traeningsmatter-tasker-taepper) eller økologiske måtter hos [youryogashop.dk\*](https://www.partner-ads.com/dk/klikbanner.php?partnerid=28187&bannerid=76034&htmlurl=https://youryogashop.dk/oekologisk--miljoevenlig-shop/19-oekologiske-yogamaatter-natur-gummi/).

{% include figure image_path="https://images.unsplash.com/photo-1601925260368-ae2f83cf8b7f?ixid=MXwxMjA3fDB8MHxzZWFyY2h8MXx8eW9nYSUyMG1hdHxlbnwwfHwwfA%3D%3D&ixlib=rb-1.2.1&auto=format&fit=crop&w=600&q=60" caption="Yogaudstyr – yogamåtte" alt="Yogaudstyr – yogamåtte" %}

## Yogablok

En yogablok bruges til at forkorte afstanden ned til gulvet, fx hvis du i en øvelse skal stå op og røre jorden, men ikke kan nå.

Derfor er yogablokken især en god investering, hvis du er begynder til yoga. Din krop skal jo lige vænne sig til at kunne klare de bestemte bevægelser. Der er yogablokken det perfekte hjælpemiddel. Der kan nemlig godt være lidt langt ud i de forskellige yogastillinger.

Der findes forskellige yogablokke. Typisk er yogablokke udformet, så de ser relativt pæne ud, så de kan sagtens stå fremme.

Der findes både yogablokke i hård skum, bambus og kork, og en yogablok koster heldigvis ikke alverden. Tjek fx [Den Intelligente Krops udvalg af yogablokke\*](https://www.partner-ads.com/dk/klikbanner.php?partnerid=28187&bannerid=38484&htmlurl=https://www.denintelligentekrop.dk/udstyr/traeningsudstyr/yoga-pilates-blokke).

{% include figure image_path="https://images.unsplash.com/photo-1516208398649-d5d401ba8c49?ixid=MXwxMjA3fDB8MHxwaG90by1wYWdlfHx8fGVufDB8fHw%3D&ixlib=rb-1.2.1&auto=format&fit=crop&w=1050&q=80" caption="Sådan kan man også bruge en yogablok, men de fleste plejer mest at bruge den til lettere at nå ud i lidt mere almindelige positioner i yogaøvelserne" alt="Yogaudstyr – yogablokke" %}

## Øjenpuder til yoga

Øjenpuder kan bruges til at få øjnene til at falde til ro, fordi de laver et let pres ned på området omkring øjnene. Mange oplever, at du lettere kan falde til ro og koncentrere sig om at slappe af og meditere.

Derfor kan øjenpuder til yoga være gode, når du skal lave liggende afspændinger og meditationer.

Når du skal købe en øjenpude, så vælg en version hvor der er både en inderpose og en yderpose. Dermed har du den fordel, at det er let at vaske den yderste pose. 

Du kan lavendelolie til øjenpuden, hvilket nogle oplever giver en endnu mere afslappende effekt.

Du kan bl.a. finde øjenpuder hos [Den Intelligente Krop\*](https://www.partner-ads.com/dk/klikbanner.php?partnerid=28187&bannerid=38484&htmlurl=https://www.denintelligentekrop.dk/catalogsearch/result/?q=%C3%B8jenpuder).

## Yogasokker

Yoga dyrkes bedst uden sko. Det betyder, at du kan have god kontakt med underlaget, men har også den fordel, at yogainstruktøren kan se, hvordan din fodstilling er under de forskellige yogastillinger.

Mange fryser imidlertid om tæerne, når de ikke har sko på. Derfor er der mange, der køber et par skridsikre yogastrømper. Så kan du både stå fast, holde varmen og instruktøren kan se, hvad du laver i de forskellige bevægelser.

Første gang du skal have yogasokker på, kan det være lidt mærkeligt. De bedste yogasokker har nemlig tæer, fordi det er vigtigt i yoga at kunne pege tæerne i alle retninger. 

Fordelen ved yogasokker er, at der er anti-slip dutter på undersiden af sokkerne. Sokkerne kan også være et antibakterielt og hygiejnisk alternativ til at have bare tæer på din yogamåtte. Samtidig beskytter sokkerne mod vabler mellem tæerne, hvis du har tendens til det.

Du kan se et udvalg af forskellige yogastrømper fra producenten [Toe Sox hos Den Intelligente Krop\*](https://www.partner-ads.com/dk/klikbanner.php?partnerid=28187&bannerid=38484&htmlurl=https://www.denintelligentekrop.dk/catalogsearch/result/?q=toesox).

## Yogabælte som yogaudstyr

Et yogabælte kan ligesom yogablokkene være et rigtig godt hjælpemiddel til at kunne finde ind i noget, der ligner de rigtige yogastillinger. Et yogabælte kan bruges som en forlænget arm, så du kan opretholde en god kropsholdning i de forskellige yogaøvelser.

Du kan bruge yogabæltet til forskellige øvelser. Du skal vælge et stabilt yogabælte, der ikke giver sig, og du skal vælge et yogabælte, der ikke glider mellem hænderne. Typisk skal du vælge et yogabælte på omkring 2-2½ meter, så det er langt nok til at kunne håndtere forskellige stillinger.

Du behøver ikke købe et decideret yogabælte. Du kan også klare dig med bæltet fra en badekåbe eller andre rimeligt lange bælter, som samtidig er rare at holde ved.

Du kan købe yogabælter hos [Den Intelligente Krop\*](https://www.partner-ads.com/dk/klikbanner.php?partnerid=28187&bannerid=38484&htmlurl=https://www.denintelligentekrop.dk/udstyr/traeningsudstyr/yoga-baelter-og-seler).

## Yogatæppe

Du kan bruge et yogatæppe som et ekstra blødt underlag oven på din yogamåtte, eller du kan bruge tæppet til at varme dig med, når du i slutningen af yogatimen skal lave afspænding, mindfulness eller meditationsøvelser.

Du kan også folde det sammen, så det kan hjælpe dig med at komme højere op i siddende stillinger, så du bedre kan udføre yogaøvelsen, eller du kan rulle yogatæppet sammen, så du kan få lidt støtte i nakken, når du ligger ned på yogamåtten. Jeg har også set flere, der bruger det til at aflaste under knæene, hvis du synes det er ubehageligt at sidde bare på yogamåtten.

Et yogatæppe skal ikke ikke være for tykt eller for varmt. Du kan egentlig bruge alle slags tæpper som et yogatæppe, så længe du synes det er et dejligt tæppe. 

Tjek udvalget af yogatæpper fra [Den Intelligente Krop\*](https://www.partner-ads.com/dk/klikbanner.php?partnerid=28187&bannerid=38484&htmlurl=https://www.denintelligentekrop.dk/udstyr/traeningsudstyr/handklaeder-og-taepper).

## Yogahåndklæde

Du kan også købe yogahåndklæder, som du kan lægge over din yogamåtte. Det kan beskytte din yogamåtte, og hvis du sveder meget, mens du dyrker yoga, så kan yogahåndklædet være et godt skridsikkert underlag.

Yogahåndklædet kan altså gøre underlaget mere stabilt, så du undgår at glide rundt på yogamåtten. Derved er det lettere at fokusere på at gøre øvelserne rigtigt. Yogahåndklædet er selvfølgelig næste uundværligt til Hot Yoga, men det er også godt i forbindelse med kraftfulde yogaskoler, fx Hatha yoga og andre power yogaformer, hvor du let kommer til at svede.

Hvis du låner yogamåtter i dit yogacenter, så kan det også være rart at medbring dit eget yogahåndklæde, som du kan lægge hen over yogamåtten.

Du kan fx købe yogahåndklæder hos [Den Intelligente Krop\*](https://www.partner-ads.com/dk/klikbanner.php?partnerid=28187&bannerid=38484&htmlurl=https://www.denintelligentekrop.dk/udstyr/traeningsudstyr/handklaeder-og-taepper).

## Yogatrøje og yogatøj

De fleste yogatimer slutter med meditation, mindfulness og afspænding. Der kan det være dejligt at have en ekstra trøje, du kan tage på. Det kan være en fordel, hvis trøjen har en hætte, så du både kan holde nakke og hovedet varmt under de sidste afslappende minutter af yogatimen. Du kan finde nogle yogatrøjer hos [youryogashop.dk\*](https://www.partner-ads.com/dk/klikbanner.php?partnerid=28187&bannerid=76034&htmlurl=https://youryogashop.dk/oekologisk--miljoevenlig-shop/15-yoga-bluse-amp-cardigan/).

Du kan bl.a. finde yogatøj hos [www.yogalove.dk\*](https://www.partner-ads.com/dk/klikbanner.php?partnerid=28187&bannerid=37808&htmlurl=https://www.yogalove.dk/yogatoj.html) eller hos [yogayourshop.dk\*](https://www.partner-ads.com/dk/klikbanner.php?partnerid=28187&bannerid=76034&htmlurl=https://youryogashop.dk/oekologisk--miljoevenlig-shop/4-yogatoej/).

## Konklusion om yogaudstyr

Du kan komme i gang med yoga uden udstyr, men jeg vil helt klar anbefale i hvert fald en yogamåtte, og du vil formentlig også blive glad for at hav enogle yogablokke. 

Det tøj du har på, når du dyrker yoga skal naturligvis være rigtig dejligt at bevæge sig i, og det skal ikke hæmme dine bevægelser. Men du behøver ikke investere i nyt tøj for at gå i gang med yoga.

Hvis du vælger at købe noget udstyr, og finder noget du kan lide hos vores samarbejdspartnere  [youryogashop.dk\*](https://www.partner-ads.com/dk/klikbanner.php?partnerid=28187&bannerid=76034),  [www.yogalove.dk\*](https://www.partner-ads.com/dk/klikbanner.php?partnerid=28187&bannerid=37808) og  [Den Intelligente Krop\*](https://www.partner-ads.com/dk/klikbanner.php?partnerid=28187&bannerid=38484), så brug gerne vores links. Vi tjener en lille kommision for det du vælger at købe, men din pris er den samme. Tjek dem ud! De har nogle ret fede ting.

Brug endelig kommentarerne, hvis du har andre forslag til nødvendigt yogaudstyr - eller gode råd til det enkelte udstyr.

{% comment %}

***

https://yogaoasen.dk/ny-til-yoga/

## Ny til yoga? Begynderguide til dig der vil i gang med yoga

# Ny til Yoga?

## Begynderguide til dig der vil i gang med yoga

Først og fremmest tillykke med din beslutning om, at undersøge om yoga er noget for dig. For mig var det kærlighed ved første blik, da jeg var ny til yoga.

Jeg havde døjet med ondt i lænden gennem længere tid, og allerede efter første yogaklasse føltes min ryg meget bedre og over nogle uger, gik stivheden i lænden helt væk. Sjovt nok, kommer denne ondt i lænden tilbage, hvis jeg i perioder ikke når min fysiske yogapraksis, så jeg glæder mig over, at jeg med jævnlig yoga kan holde min ryg sund og smidig.

Du har sikkert hørt en masse om yoga og om alle gode ting yoga kan gøre for dig. Det vigtigste når du går i gang med yoga er at du skal vide, at der aldrig er noget der må gøre ondt eller være ubehageligt.

Nedenunder har jeg samlet en del af de spørgsmål, jeg gennem de sidste år har fået fra nye yogier.

Har du et spørgsmål der ikke er svar på, er du velkommen til at sende det til mig på kontakt@yogaoasen.dk

### Hvad skal jeg have på til yoga?

Du skal have løst tøj på, altså tøj du kan bevæge dig i. De fleste foretrækker tætsiddende bukser eksempelvis gamascher eller løbebukser.

### Hvor tit skal jeg dyrke yoga?

Det er meget forskelligt, hvor mange gange om ugen folk dyrker yoga. Som udgangspunkt skal du finde det antal gange der passer dig. Det nytter ikke noget, at du genne vil til yoga 3-4 gange om ugen, hvis du ikke har muligheden og tiden til det. Så bliver din yoga blot stressende og yogaen skulle gerne være det helt modsatte.

Et par gange om ugen er det jeg oftest ser at deltagerne i Yogaoasen kommer.

Personligt laver jeg en eller anden form for yoga hver dag. Men det er fordi, at jeg er helt vild med yoga. Og min yogapraksis består i perioder ikke nødvendigvis af fysiske aktive stillinger, men kan også bestå af afspændende åndedrætsteknikker eller afslapning.

### Hvilke fordele er der ved yoga?

Der er rigtig mange fordele ved at dyrke yoga:

* fysisk velbefindende
* øget smidighed og styrke
* bedre fordøjelse
* bedre koncentration
* ro i sindet
* accept
* bedre balance
* større modstand mod stress
* styrker dine muskler, led og knogler

og meget meget mere. Prøv selv, hvad yoga gør for dig, du vil allerede inden for de første uger begynde at mærke, hvilken gavnlig virkning yoga har på dig.

### Hvilken type yogahold skal jeg vælge?

Der findes efterhånden rigtig mange typer yoga. I Yogaoasen underviser vi i en bred vifte af yogatyper og udfra vores yogatyper plejer jeg at anbefale følgende:

Stresset – start med yin, hatha/meditation eller restorativ yoga

Ønsket om en rolig yogapraksis – samme hold som overstående

Kan lide at få varme i kroppen, opleve styrke og afspændthed – vælg Astanga Yoga

Kan lide ovenstående, men måske med lidt mere fordybelse – vælg vores Hatha klasser.

Vil gerne afspændes og/eller meditere i løbet af din praksis – vælg Hatha/Meditation



### Jeg er ny til yoga og meget stiv i musklerne. Kan jeg dyrke yoga?

Tillykke, du kan glæde dig til, at du hurtigt vil mærke en mere smidig krop og mindre stive muskler. Som en bonus, så har folk med stivere muskler rent faktisk den fordel, at deres risiko for at blive skadet under yoga er meget mindre end meget fleksible mennesker, der skal være meget opmærksomme på ikke at overstrække deres led.

### Kan jeg spise og drikke, før jeg skal til yoga?

Som hovedregel anbefales det ikke at spise større måltidere op til to timer før din praksis. Du skal have mulighed for, at fordøje din mad. Og da vi bevæger os en del og bla. drejer i vores rygsøjle eller lukker for vores mave, kan man nemt forestille sig, at man kan blive temmelig utilpas, hvis man lige har spist.

Når vi skal fordøje vores mad, så kræver det energi og når vi dyrker yoga, bruger vi energien i vores muskler, hvilket vil sige, at hvis vi dyrker yoga tæt på et hovedmåltid, så bruger vores muskler energien i stedet for at fordøjelsen bruger energien.

Vores fordøjelse er forskellig og personligt, kan jeg godt spise tættere på det tidspunkt, jeg skal dyrke yoga end to timer. Prøv dig frem og se, hvad der passer dig.

## Yoga for begyndere i Hillerød

4-6 gange om året starter vi særlige forløb for nye til yoga i Yogaoasen. På disse hold bliver du grundigt indført i yoga, lærer hvordan du sidder bedst og kan i trykke omgivelser prøve hvad yoga kan gøre for dig. Forløbene vil typisk vare 3-4 uger.

***

https://iform.dk/traening/yoga/yoga-guide-til-det-rigtige-udstyr

{% endcomment %}