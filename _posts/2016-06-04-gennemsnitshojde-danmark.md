---
title: &title "Hvad er gennemsnitshøjden i Danmark? 📏 [2021]"
permalink: /hvad-er-gennemsnitshoejden-i-danmark/
language: da
header:
  overlay_image: https://images.unsplash.com/photo-1496545087308-51ec893e6bbc?ixid=MXwxMjA3fDB8MHxwaG90by1wYWdlfHx8fGVufDB8fHw%3D&ixlib=rb-1.2.1&auto=format&fit=crop&w=1950&q=80
  teaser: https://images.unsplash.com/photo-1496545087308-51ec893e6bbc?ixid=MXwxMjA3fDB8MHxwaG90by1wYWdlfHx8fGVufDB8fHw%3D&ixlib=rb-1.2.1&auto=format&fit=crop&w=400&q=80
  caption: *title
category:
  - Ernæring
  - Kost
tags:
  - højde
last_modified_at: 2021-01-02T10:14:14Z
toc: true
---

I Danmark er vores gennemsnitshøjde rimelig høj. Den gennemsnitlige danske mand er 181,4 centimeter høj, og den gennemsnitlige danske kvinde er 167,2 centimeter høj. Den gennemsnitlige dansker har haft vokseværk de sidste 100 år. Gennemsnitshøjden er øget med 10 cm de seneste 100 år.

Hvad er gennemsnitshøjden i Danmark? **I dag er gennemsnitshøjden i Danmark for danske mænd 181,4 cm, mens gennemsnitshøjden i Danmark for danske kvinder er 167,2 cm.**

DR skriver, at forskere i en [stor undersøgelse](https://www.dr.dk/nyheder/viden/danske-maend-og-kvinder-er-blandt-verdens-hoejeste) af næsten 1.500 tidligere undersøgelser har undersøgt, hvordan verdensbefolkningens gennemsnitlige højde har ændret sig de seneste 100 år. På denne måde kan man sammenligne hele verdens gennemsnitlige højde, og gennemsnitshøjden i Danmark er altså nok til at placere sig i toppen af undersøgelsen. 

Du kan læse mere om [Gennemsnitsdanskeren](https://www.dst.dk/da/Statistik/Publikationer/gennemsnitsdanskeren) hos Dansk Statistik. Jeg synes altid, at det er sjovt at se, hvordan man er i forhold til andre mennesker. Der er Dansk Statistik en guldgrube for at se, hvordan den gennemsnitlige dansker lever. Du vil sikkert opleve, at du har mange fællestræk med andre danskere.

## Undersøgelse af gennemsnitshøjde i Danmark

Undersøgelsen sammenligner de indberettede højder for hver befolkningsgruppe for at se på udviklingen i højde rundt omkring i verden. Danskernes gennemsnitshøjde har altdig ligget højt i lignende undersøgelser.

Gennemsnitshøjden for mænd er generelt højere end for kvinder, men hvis vi kigger på gennemsnitshøjden i Danmark, så er den gennemsnitlige dansker 174,3 centimeter høj.

> Mænd født i 1896 blev i gennemsnit**170,0 cm**høje, mens kvinderne i gennemsnit blev 157,1 cm høje. Siden da er danskerne skudt gevaldigt i vejret. I dag er gennemsnitshøjden for danske mænd og kvinder henholdsvis**181,4 cm**og**167,2 cm**, og det gør os til nogle af de højeste mennesker i verden.

— <cite>[Janne Tolstrup](https://www.sdu.dk/da/sif/ugens_tal/35_2016), professor ved Syddansk Universitet</cite>

I undersøgelsen er det nok til at give mændene en femteplads og kvinderne en syvendeplads for gennemsnitshøjder på verdensplan.

{% include figure image_path="https://samvirke.dk/sites/default/files/styles/image_component_large/public/migrated/ho/hoejdegrafik.png_0.png.jpeg?itok=f1iIYrm6" caption="Danskernes gennemsnitshøjde er blandt de højeste i verden. Kilde: [Samvirke](https://samvirke.dk/artikler/danskerne-er-blandt-de-hoejeste-i-verden)." %}

Men det betyder faktisk også, at mændenes gennemsnitshøjde er steget med 11,8 cm og kvindernes gennemsnitshøjde emd 10,1 cm de seneste 100 år. Det er ret vildt synes jeg.

## Hvorfor er gennemsnitshøjden så høj i Danmark?

Danmark følger altså godt med, når det gælder gennemsnitshøjden. Generne spiller naturligivs ind, men de vigtigste parametre for, at gennemsnitshøjden i Danmark bliver høj er kost og sundhed i løbet af barndommen. Vi spiser en relativt varieret og sund kost, får nok søvn og har et godt, mentalt helbred. Det gør det lettere at opnå en høj gennemsnitshøjde.

Generne spiller naturligvis også ind, men det gør følgende formentlig også:

> »Det har sandsynligvis været mere effektivt at være stor og høj, når vi har skullet arbejde i kulden for flere tusinde år siden. Klimaet i Nordeuropa har krævet mere fysisk robusthed end i Sydeuropa. Det er muligt, at vi altid har været blandt de højeste.«

— <cite>[Jesper Lier Boldsen](https://samvirke.dk/artikler/danskerne-er-blandt-de-hoejeste-i-verden), lektor ved Retsmedicinsk Institut</cite>

Hvis dine forældre ikke er så høje, så får du formentlig heller ikke en højde over gennemsnitshøjden. Jeg har skrevet mere om [hvad der har betydning for din højde](/hvordan-bliver-jeg-hojere/). God mad og rigeligt med motion og i det hele taget en sund livsstil vil gøre det lettere at blive højere, hvis du ønsker det.

## Bliver vi højere eller lavere?

Danskerne er altså i løbet af blot 100 år gennemsnitligt blevet mere end 10 cm højere. Det er kun europæiske lande, der er at finde på top 10-listen over lande med de højeste befolkningsgrupper.

{% comment %}

Det viser en sammenligning mellem gennemsnitshøjde på danskere født i 1896 og danskere født i 1997. Selvom menneskeheden over hele verdenen bliver højere med årerne, er danskerne helt i front. Faktisk har gennemsnitshøjde kunne måles så præcist, at der kunne laves en top 10-liste over lande med den højeste befolkning.

På denne top 10-liste findes der kun europæiske lande, og den er fordelt efter køn. Det vil sige, at de danske mænd ved sidste måling var på 5. pladsen verden over med 181,4 cm i gennemsnit. Kvinderne var lige lidt bagud men indtog stadig en flot 7. plads med 167,2 cm i gennemsnit. Den gennemsnitlige mand har dog altid været højere end den gennemsnitlige kvinde, så forskellen er faktisk minimal mellem de to køn, selvom danske kvinder er to pladser bagud.

Det, at danskerne tårner op, kan skyldes vores store fokus på sund livsstil og vores gode levevilkår herhjemme i vores flade, grønne land. Danmark er et rigt og sundt land, hvor vi lægger fokus på bevægelse, positur og kost. Dette gør det nemmere for os at skyde i vejret og kan sagtens tænkes at være grundlaget for den imponerende vækst.

{% endcomment %}

## Konklusion

Vi bliver altså gennemsnitligt højere i Danmark - ligesom resten af verden. Men gennemsnitshøjden i Danmark er altså blandt de højeste i verden. Det bliver spændende at se de næste undersøgelser. Jeg har skrevet et andet indlæg, der handler om, [hvordan, man bliver højere](/hvordan-bliver-jeg-hojere/). Hvis du gerne vil syne højere, så kan du også kigge på [din kropsholdning og rette ryggen]({% link _posts/2020-07-01-ret-ryg.md %}).
