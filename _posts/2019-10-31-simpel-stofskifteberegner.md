---
title: "Beregn dit stofskifte: Udregn dit daglige energiforbrug?"
permalink: /simpel-stofskifte/
language: da
header:
  overlay_image: https://images.unsplash.com/photo-1551337948-0ad8de8568ac?ixlib=rb-1.2.1&ixid=eyJhcHBfaWQiOjEyMDd9&auto=format&fit=crop&w=1925&q=80
  teaser: https://images.unsplash.com/photo-1551337948-0ad8de8568ac?ixlib=rb-1.2.1&ixid=eyJhcHBfaWQiOjEyMDd9&auto=format&fit=crop&w=400&q=80
  caption: Beregn dit stofskifte, daglige energiforbrug og basalstofskifte
category:
  - Beregnere
tags:
  - stofskifte
last_modified_at: 2019-03-06T23:14:14Z
toc: true
feature_row:
  - image_path: https://cdn6.tales.dk/00039/91685/cover.1589756619.jpg
    alt: "Exercise Physiology - Nutrition, Energy, and Human Performance"
    title: "Exercise Physiology - Nutrition, Energy, and Human Performance"
    excerpt: "Skrevet af BS, William D., PhD McArdle, M.Ed, Frank I. Katch, Victor L. Katch."
    url: "https://www.partner-ads.com/dk/klikbanner.php?partnerid=28187&bannerid=55214&htmlurl=https://bogreolen.dk/exercise-physiology_bs_9781451193831"
    btn_label: "Læs mere"
    btn_class: "btn--success"
---

Jeg har lavet en beregner, hvor du kan udregne dit stofskifte og dit daglige energiforbrug på baggrund af dit hvilestofskifte og fysiske aktivitetsniveau. Jeg synes det er interessant at udregne, hvad mit basalstofskifte er i forhold min fysiske aktivitet for at se, hvad mit omtrentlige daglige energibehov er.

Hvad er stofskiftet? **Stofskiftet består af 3 hovedkomponenter: hvilestofskiftet (BMR), fødeinduceret termogenese (FIT) og fysisk aktivitet (PAL).**

Hvad er hvilestofskiftet? **Kroppens hvilestofskifte eller på engelsk basal metabolic rate (BMR) er normalt den største komponent i stofskiftet. Hvilestofskiftet er en nogenlunde konstant størrelse. Normalt udgør hvilestofskiftet omkring 50-70% af den totale forbrænding. BMR er, hvad kroppen bruger af energi i fysisk og psykisk hvile.**

Hvad er fødeinduceret termogenese? **FIT er den energi, kroppen bruger i forbindelse med et måltid (indtagelse, absorption, transport, forbrænding og lagring). Det er normalt omkring 10% af den indtagne energi. Energiomsætningen er øget i 3-12 timer afhængigt af måltidets energiindhold og sammensætning.**

Hvad er fysisk aktivitet (PAL)? **Fysisk aktivitet er den komponent, som varierer mest, både mellem mennesker og individuelt. Det er normalt omkring 20-40% af den totale forbrænding. Niveuet for fysisk aktivitet afhænger af ens aktivitet gennem hele dagen. Ligeledes afhænger energiforbruget brugt på fysisk aktivitet af kropsvægten, da det kræver mere energi at flytte en større vægt.**

Jeg har lavet en anden [beregner af hvilestofskiftet, som tager udgangspunkt i _Nordic Nutrition Reccommandations 2012_]({% link _posts/2020-09-01-stofskifte-nordic-2012.md %}). Jeg har også lavet en [avanceret beregner af dit daglige energibehov, hvor den fysiske aktivitet bliver angivet lidt mere præcist]({% link _posts/2019-10-31-avanceret-stofskifteberegner.md %}). Endelig har jeg lavet en [beregner af ligevægtsindtaget]({% link _posts/2019-10-31-ligevaegtsberegner.md %}).

## Beregn dit stofskifte og basalstofskifte

Hvis ikke du har adgang til en testfacilitet, så kan stofskiftet estimeres med forskellige beregninger. Beregneren tager højde for vægten og dit køn.

Med denne beregner kan du udregne dit hvilestofskifte, som også ofte kaldes basalstofskiftet, og dit samlede daglige energibehov. Beregneren er ret simpel og angiver dit aktivitetsniveau udfra nogle overordnede mål. Resultatet er en gennemsnitsberegning for dit køn, din alder og din vægt.

{% include calculate-metabolic-rate.html %}

## Baggrunden for stofskifteberegneren

Beregningen er behæftet med stor usikkerhed. Værdierne er rettet mod "almindelige" mennesker og ikke meget aktive kredsløbsatleter, fx cykelryttere og triatleter.

## Tabeller for udregning af hvilestofskiftet

Tabellerne og beregneren af stofskiftet er baseret på værdier fra _Nordiska Næringsrekommendationer 1996_.

### Formel til at beregne hvilestofskiftet

#### Mænds hvilestofskifte

| Alder   | BMR (kJ/dag)  |
|---------|---------------|
| 11-18	  | 74 V + 2750   |
| 19-30	  | 64 V + 2840   |
| 31-60	  | 48,5 V + 3670 |
| 61-75	  | 49,9 V + 2930 |
| over 75 | 35 V + 3430   |

#### Kvinders hvilestofskifte

| Alder   | BMR (kJ/dag)  |
|---------|---------------|
| 11-18	  | 56 V + 2900   |
| 19-30	  | 61,5 V + 2080 |
| 31-60	  | 36,4 V + 3470 |
| 61-75	  | 38,6 V + 2880 |
| over 75 | 41 V + 2610   |

V er vægt i kg. 

Eksempel: en kvinde på 23 år som vejer 62 kg. har derfor et BMR på: BMR = 61,5 * 62 + 2080 = 5893 kJ dagligt. Hvis du gerne vil have tallet i **kalorier** skal du dele det med 4,2. Jeg har skrevet lidt mere om, hvad [kalorier (cal) og kilokalorier (kcal) er her]({% link _posts/2020-07-09-kalorier.md %}).
{: .notice .notice--info }

## Hvordan måles hvilestofskiftet og basal metabolic rate (BMR)?

Hvilestofskiftet måles efter 12-18 timers faste med personen i hvile og liggende i et tempereret lokale. Rent praktisk foregår dette om morgenen efter mindst 12 timer uden mad og stimulanser og inden nogen nævneværdig fysisk og psykisk aktivitet. Hård aktivitet dagen inden kan også påvirke BMR, og bør derfor undgås. Dette betegnes EPOC og omtales under ”fysisk aktivitet”.

## Hvilke faktorer har betydning for hvilestofskiftet?

Faktorer som har betydning for hvilestofskiftet er:

- **Vægt**: Ved en større kropsvægt vil kroppen have en større energiomsætning.
- **Kropssammensætning**: Omkring 85% af den individuelle variation i hvilestofskiftet skyldes den fedtfrie masse (FFM). FFM er kropsvægt – fedtmasse (FM). FFM har højere energiomsætning end FM. Muskler har en energiomsætning på 54 kJ/kg per dag. Fedt har en forbrænding på 19 kJ/kg per dag. De andre vævstyper og hjernen kræver naturligvis også en del energi.
- **Alder**: Med alderen ændres kropssammensætningen. Væskemængden, muskelmassen og knoglemassen reduceres, mens mængden af fedtvæv stiger relativt. Derfor falder hvilestofskiftet typisk, hvilket til dels kan forklares udfra en mindre FFM og en større FM. Foruden forandringen i kropssammensætningen falder hvilkestofskiftet i gennemsnit med 150 kJ/10 år om dagen.
- **Køn**: Kvinder har et lavere hvilestofskifte, som hovedsageligt kan forklares med en mindre FFM og større FM.
- **Genetik**: Hvilestofskiftet varierer op til plus/minus 10% mellem personer med samme alder, køn, vægt og FFM. En del af dette menes at være genetisk.
- **Hormonel**: Skjoldbruskkirtelhormoner, som ved hyperthyroidisme og hypothyroidisme, kan henholdsvis øge eller sænke stofskiftet. Kønshormoner, som kvinders menstruationscyklus, har også betydning for stofskiftet.
- **Psykisk**: Nervøsitet stimulerer en øget adrenalinudskillelse, hvilket øger stofskiftet. Det er uvist om kronisk, psykisk stress påvirker stofskiftet.
- **Farmakologisk**: _Nikotin_: Rygning øger stofskiftet med op til 5-10%. Dette skyldes hovedsageligt en øget stresspåvirkning på kroppen. Ved rygeophør falder stofskiftet til sit normale niveau. _Koffein_: Kaffe, te, cola og chokolade stimulerer stofskiftet, men i mindre grad end nikotin. Effekten aftager ved daglig indtagelse. _Visse krydderier_ kan øge stofskiftet, såsom chili, der indeholder capsacain. Denne effekt er dog dårligt undersøgt. Lægemidler: meget farmaka kan påvirke stofskiftet.
- **Sygdom**: Forskellige sygdomme kan også ændre stofskiftet på forskellig måde.

## Fødevareinduceret termogenese (FIT)

FIT er den energi, kroppen bruger i forbindelse med et måltid (indtagelse, absorption, transport, forbrænding og lagring). Det er normalt omkring 10% af den indtagne energi. Energiomsætningen er øget i 3-12 timer afhængigt af måltidets energiindhold og sammensætning. Antallet af måltider har ingen betydning for den termogene effekt.

Den termogene effekt er ca. 30% for protein, 5% for kulhydrat og 1% for fedt. Kulhydrater stimulerer yderligere aktiviteten af det sympatiske nervesystem, der fra de perifere nerveender frigør øgede mængder noradrenalin, som stimulerer cellernes energiomsætning via β-receptorer. Når blodsukkeret efter et måltid falder mod normale værdier, øger binyremarven frigørelsen af adrenalin, der ligesom noradrenalin stimulerer energiomsætningen.

Ligesom ved BMR falder FIT med alderen.

FIT er nedsat ved overvægt og ved insulinresistens. Ved vægttab kan FIT normaliseres.

## Fysisk aktivitetsniveau

Fysisk aktivitet er den komponent, som varierer mest, både mellem mennesker og individuelt. Det er normalt omkring 20-40% af den totale forbrænding. Den afhænger af ens aktivitet gennem hele dagen. Ligeledes afhænger den af kropsvægt, da det kræver mere energi at flytte en større vægt.

Derfor udtrykkes energiforbruget ved fysisk aktivitet som multiplikation af hvilestofskiftet (BMR). Under muskelarbejde øges energiomsætningen almindeligvis med en faktor 5-10, men værdier op til 14 * BMR er set ved megen hård, intens aktivitet. I den arbejdende muskel kan en energiomsætning på op til 100 gange det normale finde sted.

Der findes mange tabeller, som estimerer energiforbruget ved forskellige fysiske aktiviteter. Der er en meget simpel tabel nedenfor. Det skal huskes, at værdierne ikke er præcise, men blot vejledende. Præcis måling af energiforbruget kan kun opnås ved direkte måling.

Hård fysisk aktivitet medfører, at ens stofskifte er forhøjet 12-24 timer efter aktiviteten. Dette betegnes ”Excess Post-exercise Oxygen Consumption” (EPOC). For at EPOC har nogen betydning i dagens samlede energiomsætning kræves mindst 60-65% VO2max i længere tid.

### Fysisk aktivitetsniveau i forhold til hvilestofskiftet (PAL)

| Aktivitetsniveau	                                                                                                  | PAL     |
|---------------------------------------------------------------------------------------------------------------------|---------|
| Rullestolsbunden eller sengeliggende.	                                                                              | 1,2     |
| Stillesiddende arbejde med kun lidt fysisk aktivitet og ingen eller begrænset fysisk aktivitet i fritiden.	        | 1,4-1,5 |
| Stillesiddende arbejde med et vist behov for fysisk aktivitet og ingen eller begrænset fysisk aktivitet i fritiden.	| 1,6-1,7 |
| Hovedsageligt stående arbejde.	                                                                                    | 1,8-1,9 |
| Sport eller anden hård fysisk aktivitet i fritiden. (30-60 min. 4-5 gange/uge)	                                    | + 0,3   |
| Hårdt kropsarbejde eller meget høj fritidsaktivitet.	                                                              | 2,0-2,4 |

PAL skal ganges med BMR for at estimere ens daglige stofskifte. 

**Eksempel:** Kvinden fra eksempel 1 arbejder på et kontor, hvor de ikke bevæger sig meget (PAL = 1,4-1,5). Hun er dog rimeligt aktiv i fritiden (PAL + 0,3). BMR (5893 Kj) gange med PAL (1,7) = 10018 Kj. Kvindens daglige stofskifte (ligevægtsindtag) vil være ca. 10.000 Kj.
{: .notice .notice--info }

Jeg har lavet en side, hvor du kan se på [MET-værdier for forskellige fysiske aktiviteter]({% link _posts/2020-07-24-met.md %}). MET-værdierne kan bruges til at beregne PAL-værdierne.

## Andre måder at udregne stofskiftet på

Denne udregning af stofskiftet tager udgangspunkt i bogen [Nordiska Næringsrekommendationer 1996]

I [Menneskets Ernæring](https://www.saxo.com/dk/menneskets-ernaering_arne-astrup_haeftet_9788762813762) af bl.a. Arne Astrup angiver de følgene formler til at udregne basalstofskiftet eller hvilestofskiftet.

- Basalstofskifte (MJ/døgn) = 0,09 * FFM (kg) + 1,55

eller

- Basalstofskifte (MJ/døgn) = 0,058 * FFM (kg) + 0,026 * FM (kg) - 0,018 * alder + 0,615 * køn + 3,322

I beregningen er køn for mand 1, mens den skal være 0 for kvinder.

Begge disse formler kræver til gengæld kendskab til din fedtfrie masse og din fedtmasse. Du kan læse mere om [hvordan du kan bestemme din kropskomposition og fedtfrie masse i et af vores andre indlæg]({% link _posts/2019-10-14-kropskomposition.md %}) eller hvordan du [måler din fedtprocent]({% link _posts/2019-10-13-fedtprocent-maaling.md %}), hvor du også kan finde forskellige beregninger.

Desuden har jeg lavet en anden beregner til at udregne [ligevægtsindtaget på en dag]({% link _posts/2019-10-31-ligevaegtsberegner.md %}), som bruger en helt tredje formel baseret på [udregning af BMI](/bmi/).

## Mere avanceret udregning af dagligt energiforbrug

Jeg har også lavet en [avanceret beregner af dit daglige energibehov, hvor den fysiske aktivitet bliver angivet lidt mere præcist]({% link _posts/2019-10-31-avanceret-stofskifteberegner.md %}). Hvis du gerne vil have en beregner på engelsk, så kan du finde den på  [health-calc.com](https://www.health-calc.com/diet/energy-expenditure-advanced).

[Avanceret stofskifte beregner]({% link _posts/2019-10-31-avanceret-stofskifteberegner.md %}){: .btn .btn--large .btn--success }

*[BMR]: Kroppens hvilestofskifte (basic metabolic rate)
*[PAL]: Fysisk aktivitetsniveau (Physical Acitivity Level)
*[FIT]: Fødevare induceret termogenese
*[TEE]: Total energiomsætning
*[kJ]: KiloJoule

## Referencer til stofskiftet

{% include feature_row type="left" %}

- Nordiska næringsrekommendationer 1996. Nordiska ministerrådet. København, 1996.
- Waterlow, John C., Nevin S. Scrimshaw, og Beat Schürch. 1996. “Energy and Protein requirements, Proceedings of an IDECG workshop”. Eur J Clin Nutr 50 (februar): 1–197. <http://archive.unu.edu/unupress/food2/UID01E/UID01E00.HTM>.
- World Health Organisation, Fao, and Unu. Energy and protein requirements. Geneva: WHO, Technical Report Series 724, 1985.
- Exercise Physiology, McArdle, Katch & Katch, 5th ed
- WHO Obesity Guidelines, 2000 - Technical Report Series 894
- Schofield, W. N. 1985. “Predicting Basal Metabolic Rate, New Standards and Review of Previous Work”. Human Nutrition. Clinical Nutrition 39 Suppl 1: 5–41.
