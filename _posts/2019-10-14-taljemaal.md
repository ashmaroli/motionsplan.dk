---
title: "Talje-hoftemål: Beregn dit taljemål og din talje/hofte-ratio"
permalink: /taljemaal/
language: da
header:
  overlay_image: https://images.unsplash.com/photo-1591384640699-9a85bd036da2?ixlib=rb-1.2.1&ixid=eyJhcHBfaWQiOjEyMDd9&auto=format&fit=crop&w=1900&q=60
  teaser: https://images.unsplash.com/photo-1591384640699-9a85bd036da2?ixlib=rb-1.2.1&ixid=eyJhcHBfaWQiOjEyMDd9&auto=format&fit=crop&w=400&q=60
  caption: "Taljemål, hoftemål og højdemål og talje-hofte-ratioen."
category:
  - Test
tags:
  - fedtprocent
  - beregnere
  - kropskomposition
last_modified_at: 2020-07-06T23:14:14Z
toc: true
---

Taljemål og hoftemål kan være en let måde at sige noget om fedtfordelingen på din krop. Studier har vist en sammenhæng mellem taljemål og hoftemål og risiko for livsstilssygdomme. Jeg har researchet hvilke forskellige taljemål og hoftemål, der findes.

*[WHR]: Waist/Hip-ratio

Jeg har fundet frem til tre forskellige mål, hvor taljen er med til at sige noget om man er undervægtig eller overvægtig og i risiko for livsstilssygdomme.

Typer af taljemål:

- **Taljemål**. Taljemålet kan indikere noget om ens risiko for sygdomme.
- **Talje-højde-ratio**. Når man medtager højden, så får man en mere retfærdig vurdering af taljemålet. Det er klart at høje personer sandsynligvis vil have en større talje.
- **Talje-hofte-ratio**. Talje-hofte-målet kan sige noget om fordelingen af fedt på kroppen - og derved også noget om risikoen for sygdom.

I det følgende beskriver jeg de forskellige taljemål, og hvad de kan bruges til.

## Taljemålet

Taljemålet er et af de enkleste mål for om man er overvægtig. Flere studier viser sammenhæng mellem taljemålet og risikoen for mange livsstilssygdomme, som fx hjertekarsygdomme og diabetes type II.

Taljemålet er særligt relevant, fordi fedtet omkring maven giver øget risiko for sygdomme. I forbindelse med træning er taljemålet også et bedre mål for fedttab end vægt og BMI. Man kan nemlig godt blive tungere af træning, fordi man øger muskelmassen, men hvis man taber fedt, vil taljemålet formentlig falde.

## Hvordan måles taljemålet

- Stå i stående afslappet tilstand.
- Sæt målebåndet omkring 2 cm over navlehøjde. 

Hvis du er i tvivl, kan du også mærke dig frem til punktet, som på siden af kroppen ligger mellem hoftebenskammen og det nederste ribben.
{: .notice .notice--info }

{% include video provider="youtube" id="Cytz_9lMl68" %}

### Normalværdier for taljemålet

Studier med taljemål har vist, at man kan have forøget risiko for kredsløbssygdomme, hvis ens taljemål er højt.

|         | Let forøget risiko | Forøget risiko |
|---------|--------------------|----------------|
| Mænd    | > 94 cm            | > 102 cm       |
| Kvinder | > 80 cm            | > 88 cm        |

Opstillingen er naturligvis meget forenklet, og målet tager således ikke højde for den enkeltes kropsbygning. Fx får man hurtigt et højt taljemål, hvis man er høj.

### Fordele og ulemper ved taljemålet

**Fordelen ved taljemålet** er at det er en let måling at lave, og den kan give en indikation af, hvor fedtet er placeret på kroppen.

**Ulempen ved taljemålet** er imidlertid, at man godt kan blive i tvivl om, hvor man skal måle. Samtidig tager hofte-taljemålet ikke hensyn til højden. Højere mennesker vil ofte naturligt have en større talje.

Det kan talje-højde ratioen imidlertid tage højde for, så lad os i det følgende kigge lidt på den. 

## Talje-højde-ratio

Efterhånden har talje/højde-ratioen sneget sig ind i litteraturen, fordi det tager højde for personer, som ikke har en gennemsnitlig højde. Når man sætter taljemålet i forhold til højden, har man også et mål man kan bruge på både børn og voksne.

Når man sætter sit taljemål i forhold til sin højde, så er det forbundet med lavere risiko for livsstilssygdomme, hvis ratioen er under 0,5. Det betyder i praksis, at dit taljemål skal være under halvdelen af din højde i centimeter for at have en nedsat risiko for livsstilssygdomme.

Et andet meget brugt mål er talje/hofte-ratioen, som jeg også godt kan lide, da jeg synes det kan give endnu flere informationer om, hvordan fedtet er fordelt på kroppen.

## Talje-hofte-ratio

Wikipedia skriver om talje-hofte-ratioen:

> **Talje-hofte forholdet**, **talje-hofte målet**, **æble-pære indekset** (**talje-hofte ratio** (**THR**) er en måde at beskrive forholdet mellem talje- og hoftevidden. Forholdet måler proportionen af fedt deponeret forskellige stedet på kroppen. Der er også kraftige indicer på at nogle bestemte mål opfattes som specielt attraktive hos det modsatte køn og for kvinder indikere en mærkbar højere frugtbarhed.

— <cite>[Wikipedia](https://da.wikipedia.org/wiki/Talje-hofte_forhold)</cite>

Ratioen mellem taljemålet og hoftemålet er en indikator på sundhed. Relationen kan sige noget om kropsformen, og man skelner ofte mellem pæreformet og æbleformet kropsfacon. WHR kan afspejle den intraabdominale fedme. Ofte er WHR også knyttet sammen tiltrækning på tværs af forskellige kulturer. 

{% include figure image_path="https://www.hellodoctor.co.za/wp-content/uploads/2013/12/Body-shapes.jpg" caption="Pæreformet og æbleformet" alt="Talje mål og hoftemål kan via talje-hofte-ratioen siger noget om fedtfordelingen" %}

Hvordan måles taljemålet og hoftemålet til brug for talje-hofte-ratioen?

- Personen skal stå oprejst
- Mål omkredsen af taljen ved midtpunktet på siden mellem nederste punkt at nederste ribben og øverste punkt af hoftekammen.
- Hoften måles ved det den største omkreds ved hoften.

{% include video provider="youtube" id="gUJXbTl4qzg" %}

### Normalværdier for talje-hofte-målet

Normalværdierne for WHR er følgende. Hvis du har højere værdier, så kan du være i en forhøjet risikogruppe for livsstilssygdomme.

|         | WHR     |
|---------|---------|
| Mænd    | > 1,0   |
| Kvinder | > 0,8   |

## Beregner til talje-hofte-ratio

{% include calculate-waist.html %}

## Opsamling på taljemål og hoftemål

Et nærliggende spørgsmål når man samlet kigger på de tre forskellige mål er, hvilke resultater der sikrer dig mod livsstilssygdomme. Hvis du ligger over det anbefalede talje/højde-mål, men har et talje/hofte-mål, der får dig inden for skiven igen?

I øjeblikket ser det ud til, at talje/højde-målet er det mest brugte mål i de videnskabelige studier, men for at sikre at mavefedtet ikke skaber en for høj risiko, så kan det formentlig også være værd at tjekke din ratio en gang imellem.

## Referencer til taljemål og hoftemål

### Taljemål

- Han, T. S., E. M. van Leer, J. C. Seidell, og M. E. Lean. 1995. “Waist Circumference Action Levels in the Identification of Cardiovascular Risk Factors: Prevalence Study in a Random Sample.” BMJ: British Medical Journal 311 (7017): 1401. <https://doi.org/10.1136/bmj.311.7017.1401>.
- Han, T. S., E. M. van Leer, J. C. Seidell, og M. E. Lean. 1996. “Waist Circumference as a Screening Tool for Cardiovascular Risk Factors: Evaluation of Receiver Operating Characteristics (ROC)”. Obesity Research 4 (6): 533–47. <https://doi.org/10.1002/j.1550-8528.1996.tb00267.x>.
- Dobbelsteyn, C. J., M. R. Joffres, D. R. MacLean, og G. Flowerdew. 2001. “A Comparative Evaluation of Waist Circumference, Waist-to-Hip Ratio and Body Mass Index as Indicators of Cardiovascular Risk Factors. The Canadian Heart Health Surveys”. International Journal of Obesity and Related Metabolic Disorders: Journal of the International Association for the Study of Obesity 25 (5): 652–61. <https://doi.org/10.1038/sj.ijo.0801582>.
- Janssen, Ian, Peter T. Katzmarzyk, og Robert Ross. 2004. “Waist Circumference and Not Body Mass Index Explains Obesity-Related Health Risk”. The American Journal of Clinical Nutrition 79 (3): 379–84. <https://doi.org/10.1093/ajcn/79.3.379>.
- Bray, George A. 2004. “Don’t Throw the Baby out with the Bath Water”. The American Journal of Clinical Nutrition 79 (3): 347–49. <https://doi.org/10.1093/ajcn/79.3.347>.

### Talje/højde-ratio

- Lee, Crystal Man Ying, Rachel R. Huxley, Rachel P. Wildman, og Mark Woodward. 2008. “Indices of Abdominal Obesity Are Better Discriminators of Cardiovascular Risk Factors than BMI: A Meta-Analysis”. Journal of Clinical Epidemiology 61 (7): 646–53. <https://doi.org/10.1016/j.jclinepi.2007.08.012>.
- Browning, Lucy M., Shiun Dong Hsieh, og Margaret Ashwell. 2010. “A Systematic Review of Waist-to-Height Ratio as a Screening Tool for the Prediction of Cardiovascular Disease and Diabetes: 0·5 Could Be a Suitable Global Boundary Value”. Nutrition Research Reviews 23 (2): 247–69. <https://doi.org/10.1017/S0954422410000144>.

### Talje/hofte-ratio

- [The Relationship Between Waist-Hip Ratio and Fertility](https://www.psychologytoday.com/us/blog/beastly-behavior/201706/the-relationship-between-waist-hip-ratio-and-fertility)
- Butovskaya, M., A. Sorokowska, M. Karwowski, A. Sabiniewicz, J. Fedenok, D. Dronova, M. Negasheva, E. Selivanova, og P. Sorokowski. 2017. “Waist-to-Hip Ratio, Body-Mass Index, Age and Number of Children in Seven Traditional Societies”. Scientific Reports 7 (1): 1–9. <https://doi.org/10.1038/s41598-017-01916-9>.
- World Health Organization (WHO). Waist Circumference and Waist-Hip Ratio. Report of a WHO Expert Consultation, 2008 - <https://apps.who.int/iris/bitstream/handle/10665/44583/9789241501491_eng.pdf;jsessionid=F00FF7FB19FE76C81824CD52AF7FD4D4?sequence=1>

