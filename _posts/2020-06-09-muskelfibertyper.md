---
title: "Hvilke muskelfibertyper har vi? Forskel på hurtige og langsomme!"
permalink: /muskelfibertyper/
language: da
header:
  overlay_image: https://upload.wikimedia.org/wikipedia/commons/7/71/Muscle_Tissue_Skeletal_Muscle_Fibers_%2828089113308%29.jpg
  teaser: https://upload.wikimedia.org/wikipedia/commons/7/71/Muscle_Tissue_Skeletal_Muscle_Fibers_%2828089113308%29.jpg
  caption: Wikipedia
  overlay_filter: 0.4
category:
  - Viden om
tags:
  - muskler
last_modified_at: 2020-06-03T08:14:14Z
toc: true
gallery:
  - image_path: /assets/images/slow_muscle.jpg
    url: /assets/images/slow_muscle.jpg
    title: "Langsom muskel"
    alt: "Langsom muskel"
  - image_path: /assets/images/fast_muscle.jpg
    url: /assets/images/fast_muscle.jpg
    title: "Hurtig muskel"
    alt: "Hurtig muskel"
feature_row:
  - image_path: https://www.denintelligentekrop.dk/media/catalog/product/cache/1/image/1000x/9df78eab33525d08d6e5fb8d27136e95/a/n/anatomisk-guide-til-bevaegeapparatet-9788777499104-andrew-biel-gitte-bjerg-fuusager.jpg
    alt: "Anatomisk Guide til Bevægeapparatet"
    title: "Anatomisk Guide til Bevægeapparatet"
    excerpt: "En praktisk guide til lokalisering af muskler, knogler med mere. Før du kan få succes med at undersøge og behandle bevægeapparatet, er du nødt til først at kende dets opbygning og kunne lokalisere de relevante strukturer."
    url: "https://www.partner-ads.com/dk/klikbanner.php?partnerid=28187&bannerid=38484&htmlurl=https://www.denintelligentekrop.dk/anatomisk-guide-til-bevaegeapparatet-9788777499104"
    btn_label: "Læs mere hos Den Intelligente Krop"
    btn_class: "btn--success"
  - image_path: https://cdn5.bogreolen.dk/thumbnail/300x0/00002/73191/cover.20160911.jpg
    alt: "Menneskekroppen - Anatomi, fysiologi og sygdomme"
    title: "Menneskekroppen - Anatomi, fysiologi og sygdomme"
    excerpt: "Menneskekroppen - anatomi, fysiologi og sygdomme er et anatomisk atlas til mennesket i det 21. århundrede. Gennem de computergenererede 3d-billeder og fantastiske illustrationer kan man opleve menneskekroppen i hidtil uset detaljegrad og skønhed."
    url: "https://www.partner-ads.com/dk/klikbanner.php?partnerid=28187&bannerid=55214&htmlurl=https://bogreolen.dk/menneskekroppen_steve-parker_9788756784436"
    btn_label: "Læs mere hos Bogreolen"
    btn_class: "btn--success"
  - image_path: https://imgcdn.saxo.com/_9788762809000/0x500
    alt: "Bevægeapparatets anatomi"
    title: "Bevægeapparatets anatomi"
    excerpt: "Når man skal lære om anatomi er det selvsagt en fordel med gode lærebøger, og her er “Bevægeapparatets anatomi” en absolut klassiker. Bag lærebogen står forfatterne Finn Bojsen Møller, Jan Hejle, Erik Bruun Simonsen, Jørgen Tranum-Jensen. De kombinerer viden om almen anatomi med information om hvordan man forebygger, undersøger, behandler, træner og genoptræner."
    url: "https://www.partner-ads.com/dk/klikbanner.php?partnerid=28187&bannerid=43264&htmlurl=https://www.saxo.com/dk/bevaegeapparatets-anatomi_joergen-tranum-jensen_indbundet_9788762809000"
    btn_label: "Læs mere hos Saxo"
    btn_class: "btn--success"
---

Jeg har researchet lidt på, hvilke forskellige slags muskelfibertyper vi mennesker har, og hvad forskellene på de forskellige muskelfibertyper er.

**Muskelfibertyper. I menneskets skeletmuskler findes der generelt tre forskellige muskelfibertyper: I, IIA og IIX. Fibertyperne har forskellige egenskaber mht. sammentrækningsevne og energistofskifte. Muskelfibertyperne kaldes ofte _slow twitch_ og _fast twist_, røde eller hvide fibre eller langsomme og hurtige fibre.**

I vores skeletmuskler findes der forskellige slags muskelfibertyper og de har en væsentlig betydning for vores præstationsevne . Fordelingen af muskelfibre er primært genetisk bestemt, men træning kan i nogen grad ændre på forholdet mellem fibertyperne.

Generelt findes der tre fibertyper:

- **I**. Slow Twitch. Langsomme fibre. Røde fibre.
- **IIA**. Fast Twitch. Hurtige fibre.
- **IIX** (blev tidligere kaldt IIB). Fast Twitch. Hurtige fibre. Hvide fibre.

De fleste mennesker har 40-70 % røde fibre, mens resten er type IIa og IIx. 

## Sammenligning af muskelfibertyper

{% include gallery caption="Et tværsnit af en langsom muskel (tv) og en hurtig muskel (th). Hver celle (fiber) er normalt mellem 0,05 og 0,1 mm i diameter." %}

## Type I --- langsomme oxidative fibre

Type I fibre kaldes også _slow-twitch_ eller langsomme oxidative fibre. Fibertypen indeholder store mængder myoglobin, som binder ilten, mange mitokondrier og mange kapillærer. Derfor er type I fibre er rødlige. Disse karakteristika gør også, at fibrene kan skabe energi gennem de iltholdige processer i lang tid og fibertypen er resistent over for træthed. Til gengæld er processen med at skabe ATP langsommere end type II fibrene, og fibrene kan trække sig langsommere sammen.

## Type II A --- hurtige oxidative fibre

Type II A fibrene kaldes også _fast twitch_ og er hurtige fibre, der stadig har oxidative kvaliteter. Type II A fibre har en del myoglobin, mitokondrier og kapillærer. Type II A fibre er også rødlige, har en høj kapacitet for at generere ATP gennem oxidative processer, hvor ATP skabes relativt hurtigt. Type II A trækker sig hurtigt sammen, og de re relativt resistente til træthed.

## Type II B --- hurtige glykolytiske fibre  

Type II B kaldes ogs _fast twitch_ eller hurtige glykolytiske fibre. De har ikke så meget myoglobin, relativt få mitokondrier og relativt få kapillærer. Til gengæld har fibrene relativt stor mængder glykogen. Type II B fibrene er hvidlige og eksperter i at skabe ATP gennem hurtige anaerobe processer, og muskelfibrene kan trække sig sammen hurtigt. Til gengæld er type II B fibre ikke så udholdende.

{% include figure image_path="https://www.freelapusa.com/wp-content/uploads/2014/03/muscle-fiber-type.jpg" caption="Muskelfibertypesammensætning og idrætsgrene - [via](https://www.freelapusa.com/steve-magness-on-muscle-fiber-types-tension-tone-and-blood-testing/)" %}

## Karakteristika for muskelfibertyperne

Den følgende tabel er en bearbejdelse af Honeybourne et al. (1996)

| Forskelle | I | IIA | IIX |
|-|-|-|-|
| Hurtighed | Langsom | Hurtig | Meget hurtig |
| Udholdenhed | Høj | Middel | Lav |
| Kapillærer | Mange | Middel | Få |
| Mitokondrier | Mange | Middel | Få |
| Myoglobinindhold | Højt | Middel | Lavt |
| Farve | Rød | Hvid (rosa) | Hvid (lyserød) |
| Size of motor neuron | Small | Large | Very Large |
| Activity Used for | Aerobic | Long-term anaerobic | Short term anaerobic |
| Force production | Low | High | Very High |
| Aerobic Oxidative capacity | High | High | Low |
| Anaerobic Glycolytic capacity | Low | High | High |
| Major storage fuel | Triglycerides | CP, Glycogen | CP, Glycogen |

## Fiberfordelingen i skeletmuskulaturen

De fleste muskler indeholder alle tre fibertyper, men fordelingen varierer i de  forskelige muskler, men også for forskellige mennesker. 

De posturale muskler som hele tiden er i aktivitet i nakken, ryggen og benene har en større procentdel af type I fibre. Musklerne i skuldrene og armene har typsk en højere andel af de hurtige fibre, fordi de typisk skal bruges til eksplosive bevægelser i løft eller kast.

Selvom alle muskler indeholder forskellige fibertyper, så er fibertypen i den enkelte _motor unit_ den samme. Nervesystemet kan styre hvilke muskelfibre, der bliver trukket sammen i forhold til det _aktionspotentiale_, der sendes afsted, fordi de enkelte _motor units_ har forskellige tærskelværdier. 

Hvis du kun har behov for at yde en lille kraft, så aktiveres kun de udholdende langsomme fibre. Hvis du derimod har brug for at yde høj kraft, så bliver type IIA og IIX fibrene også aktiveret.

## Hvor meget hurtigere er de hurtige muskelfibre?

Type II A bevæger sig fem gange hurtigere end type I, og type II X bevæger sig 10x hurtigere end type I. Derfor betyder fibertypesammensætningen rigtig meget for, hvor hurtigt du kan bevæge dig. Andelen af type I og type II er desværre primært genetisk bestemt.

## Hvad er fordelingen af muskelfibre?

Den gennemsnitlige person har omkring 60% type II fibre og 40% type I fibre, men alle har naturligvis alle typer fibre, som skal trænes.

De forskellige muskler i din krop har også forskellige andele af fibertyperne. [Christian Amdi](https://amdipt.dk/2019/08/26/fibertype-specifik-traening/) har lavet en oversigt over fibertypesammensætningen i musklerne.

## Hvordan responderer muskelfibrene på træning?

Fibertypefordelingen har betydning for dit potentiale for at præstere i forskellige idrætsgrene. Men fibertypefordelingen har også betydning for, hvordan du responderer på træning.

Typisk siger man at type II fibre har lettere ved at vokse (hypertrofi). Hvis det er rigtigt, at type II fibre vokser op til dobbelt så meget som type I, så er det lettere at få store muskler, hvis man har en højere andel af type II fibre.

## Kan man påvirke muskelfibertypesammensætningen?

**IIX → IIA → IIX**. I forskningen ser det ud til, at træningen påvirker ens fibertypesammensætning. Uanset hvilken slags træning du laver vil IIX fibre blive lavet om til IIA, og hvis du er totalt inaktiv, så vil en del af IIA fibrene blive lavet lavet tilbage til IIX fibre. Jeg synes dog ikke helt, det har hjulpet på min hurtighed.

Andersen og Aagaard (2000) har fundet ud af, at IIX-fibre ikke bare forsvinder ved styrketræning og kommer tilbage ved træningsophør. Type IIX-fibrene kommer tilbage som en _superkompensation_. Det kan man udnytte i træningen.

Hvis du komer fra en stor træningsmængde, så kan du udnytte dette boost. Morten Zacho foreslår, at følgende styrketræningsmodel kan fremprovokere _boostet_ af type IIX-fibre.

- **Høj træningsmængde** med tunge løft udført eksplosivt uden at køre til udmattelse. Dette stimulerer primært type II-fibrene. Type IIX bliver lavet om til IIA.
- **Reducér træningsmængden**. Kun få løft med samme intensitet og eksplosivitet som tidligere. Størrelsen på type II-fibrene vedligeholdes, men træningsreduktionen forårsager at en del af type IIA bliver konverteret til type IIX igen.

Muskulaturens areal udgøres nu af en større procentdel af type II-fibre, fordi den type hovedsageligt er vokset med den tunge, eksplosive træning. Og den bratte reduktion af træningsmængden giver os en højere andel af type IIX igen. Hvor lang tid transformationen tager mangler der fortsat forskning på.

**IIA → I?**. Der forskes stadig i, om type I kan ændres til type II og omvendt. Flertallet af studier tyder på, at man ikke grundlæggende kan ændre på sin fordeling mellem type I og type II fibre. Hvis du er født med en højere andel af type I, så bliver du aldrig en rigtig hurtig sprinter. Hvis du er født med en høj andel af type II, så bliver du aldrig den hurtigste maratonløber. 

## Kend din egen fibertypesammensætning?

Den mest sikre måde at finde ud af, hvordan ens muskelfibertypesammensætning er, er at få lavet en muskelbiopsi. Jeg har beskrevet i et andet indlæg, hvordan man [kan få en ide om ens muskelfibertypesammensætning](/test-muskelfibertyper/).

## Referencer

- LANGEVIN, H.M. and HUIJING, P.A. (2009) Communicating About Fascia: History, Pitfalls, and Recommendations; International Journal of Therapeutic Massage and Bodywork, 2(4)
- FASCIA RESEARCH CONGRESS (2009) Terminology Used in Fascia Research [WWW] Available from: https://www.fasciacongress.org/2009/glossary.htm [Accessed 5th April 2012]
- HONEYBOURNE, J. et al. (1996) Advanced Physical Education & Sport, Musselburgh, Scotprint, p.26
- Myosin heavy chain IIX overshoot in human skeletal muscle. Andersen JL, Aagaard P. Muscle Nerve 2000 Jul;23(7):1095-104
- Correlation between contractile strength and myosin heavy chain isoform composition in human skeletal muscle. Aagaard P, Andersen JL. Med Sci Sports Exerc 1998 Aug;30(8):1217-22
- BASS, A. et al. (1969) Metabolic differentiation of distinct muscle types at the level of enzymatic organization. European Journal of Biochemistry, 10 (2), p. 198-206
- KELLY, F. J. and GOLDSPINK, D. F. (1982) The differing responses of four muscle types to dexamethasone treatment in the rat. Biochemical Journal, 208 (1), p. 147
- BALDWIN, K. M. et al. (1978) Lactate oxidative capacity in different types of muscle. Biochemical and biophysical research communications, 83 (1), p. 151-157
