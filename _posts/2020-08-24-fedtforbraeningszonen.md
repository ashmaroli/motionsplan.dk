---
title: &title "Fedtforbrændingszonen: Alt du behøver at vide [2020]"
permalink: /fedtforbraeningszonen/
last_modified_at: 2020-08-24T09:41:09Z
language: da
header:
  overlay_image: https://images.unsplash.com/flagged/photo-1556746834-1cb5b8fabd54?ixlib=rb-1.2.1&ixid=eyJhcHBfaWQiOjEyMDd9&auto=format&fit=crop&w=1952&q=80
  teaser: https://images.unsplash.com/flagged/photo-1556746834-1cb5b8fabd54?ixlib=rb-1.2.1&ixid=eyJhcHBfaWQiOjEyMDd9&auto=format&fit=crop&w=400&q=80
  caption: *title
category:
  - Fysiologi
  - Kondition
tags:
  - fedtforbrænding
  - forbrænding
  - intensitet
gallery:
  - image_path: /assets/images/blog/fedt1.gif
    title: "Relativ fedtforbrænding"
    excerpt: "På lave træningsintensiteter kommer en større procentdel af de forbrændte kalorier fra fedt. På de højeste intensiteter forbrænder man stort set kun kulhydrat."
  - image_path: /assets/images/blog/fedt4.gif
    title: "Samlet kalorieforbrænding"
    excerpt: "Jo højere træningsintensitet, desto flere kalorier forbrænder man pr. minut."
  - image_path: /assets/images/blog/fedt2.gif
    title: "Fedt forbrændt under træningen"
    excerpt: "Jo højere træningsintensitet, desto flere kalorier forbrænder man pr. minutDen absolutte mængde fedt i gram forbrændt pr. minut kan man beregne ved at kombinere de to ovenstående kurver. Herved kan man se, at ved en relativ intensitet på 60-70 % forbrænder man flest gram fedt pr. træningsminut. Denne observation har givet anledning til udnævnelse af den famøse _fedtforbrændingszone_."
gallery_explain:
  - image_path: /assets/images/blog/fedt3.gif
    title: "Fedt forbrændt under træningen"
    excerpt: "Jo højere træningsintensitet, desto flere kalorier forbrænder man pr. minut. Den absolutte mængde fedt i gram forbrændt pr. minut kan man beregne ved at kombinere de to ovenstående kurver. Herved kan man se, at ved en relativ intensitet på 60-70 % forbrænder man flest gram fedt pr. træningsminut. Denne observation har givet anledning til udnævnelse af den famøse _fedtforbrændingszone_."
  - image_path: /assets/images/blog/fedt3.gif
    title: "Samlet kalorieforbrænding"
    excerpt: "Som også vist ovenfor, så forbrænder man flere kalorier pr. minut jo højere intensiteten er."
  - image_path: /assets/images/blog/fedt3.gif
    title: "Stofskifte"
    excerpt: "Jo højere træningsintensitet, desto større effekt bliver der på stofskiftet. _Efterbrændingen_ bliver højere."
  - image_path: /assets/images/blog/fedt3.gif
    title: "Træningseffekt"
    excerpt: "Jo højere træningsintensitet, desto større er træningseffekten - man kommer hurtigere i god form."
  - image_path: /assets/images/blog/fedt3.gif
    title: "Muskelmasse"
    excerpt: "Jo højere træningsintensitet, desto større er den positive effekt på muskelmassen, hvilket på sigt giver mulighed for at forbrænde mere."
  - image_path: /assets/images/blog/fedt3.gif
    title: "Efterfølgende fedtforbrænding"
    excerpt: "Jo højere træningsintensitet, desto større er den efterfølgende fedtforbrænding. Kulhydrat man spiser bliver primært brugt til at fylde depoterne op med."
  - image_path: /assets/images/blog/fedt3.gif
    title: "Effektivitet"
    excerpt: "Jo højere træningsintensitet, desto kortere tid behøver man at bruge på motion for at få resultater."
---

Fedtforbrændingszonen er et begreb, som man ofte ser i forbindelse med træning. Rationalet bag begrebet er, at at fedtforbrændingen er størst med en bestemt intensitet. Og det er sådan set relativt rigtigt, men der er absolut udfordringer ved forståelsen af fedtforbrændingszonen.

Hvis man gerne vil tabe sig, så kan man godt blive fristet af en såkaldt fedtforbrændingszone. Der er imidlertid andre ting, der er meget vigtigere, hvis formålet med træningen er at tabe vægt. Navnet på fedtforbræningszonen kan således godt være lidt misvisende.

Der er rigtig mange, der har [opfordrer til at glemme fedtforbrændingszonen](http://www.motion-online.dk/glem-fedtforbraendingszonen/) eller afviser [fedtforbrændingszonen som en myte](https://arndalspa.dk/glem-80er-myten-om-fedtforbraending-2/), men det synes jeg simplicerer den bagvedliggende fysiologi. Samtidig skubber det fokus hen på, at træning altid skal være intensiv for at have nogen gavnlig effekt.

Det giver ikke mening at afvise at træne i en zone, hvis man gerne vil have et veludviklet energisystem. Hvis du træner med høj intensitet træner du energisystemet på en måde. Når du træner med lavere intensitet, så træner du energisystemet på en anden måde.

## Hvad er fedtforbrændingszonen?

Ideen bag fedtforbrændingszonen er, at der i et bestemt intensitetsområde forbrænder en større andel fedt end ved lavere og højere intensiteter. Når man træner med lav intensitet, så kommer cirka halvdelen af energien fra kulhydrat og den anden halvdel af energien fra fedt.

Når du begynder at træne hårdere, så kommer energien i forbrændingen i højere grad fra kulhydrat. Fedtforbrændingszonen kan defineres som det intensitetsområde, hvor man træner hårdt nok til at der forbrændes mange kalorier, men ikke så hårdt, at der kun forbrændes kulhydrat.

Det er relativt let ud fra den [respiratoriske udvekslingskvotient]({% link _posts/2020-08-08-respiratoriske-kvotient.md %}) at finde den relative andel fedt og kulhydrat, men når man oprindeligt talte om en fedtforbrændingszone var rationalet nok, at der var en særlig intensitet, hvor fedtforbrændingen var maksimeret. Et fedtet _sweet spot_.

## Skal vi "glemme" fedtforbrændingszonen

Morten Zacho var den første jeg læste, der skrev [glem fedtforbrændingszonen](http://web.archive.org/web/20090314092028/http://www.motion-online.dk/sundhed_og_vaegt/vaegt_og_fedtprocent/glem_fedtforbraendingszonen/). Det er vigtigt at holde sig for øje, hvad præmissen for Zachos artikel var.

Morten Zacho skrev om fedtforbrændingszonen i forhold vægttab, og han mente at mange andre ting er langt vigtigere.

Fedtforbrændingszonen kan virke relevant i forhold til vægttab. Det vigtigste i forhold til vægttab er ikke en fedtforbrændingszone, men hvad der sker over hele døgnet.

Rationalet bag fedtforbrædingen kan skitseres i følgende grafer, som Morten Zacho har forklaret.

{% include feature_row id="gallery" type="left" caption="x-aksen træningsintensitet, hvor 100 svarer til den maximale iltoptagelse. Figurerne er skematiske til illustrationsformål." %}

Men når man kigger på vægttab, så er der også andre forhold at tage hensyn til:

{% include feature_row id="gallery_explain" type="left" caption="x-aksen træningsintensitet, hvor 100 svarer til den maximale iltoptagelse. Figurerne er skematiske til illustrationsformål." %}

Morten Zachos konklusion bliver, at hvis man skal tage sig, så kan det ikke betale sig at holde pulsen nede for at træne i **fedtforbrændingszonen**, hvis man har lyst og evne til at arbejde med en højere intensitet.

I forhold til vægttab og fedtforbrænding foreslår Morten Zacho, at man arbejder med den højest mulige intensitet, man kan præstere i den tid, man har sat af. Han stiller således det retoriske spørgsmål:

> Spørgsmål: Hvis man f.eks har afsat 20 minutter til at motionere i, hvilken intensitet er så den bedste hvis man vil tabe sig?
> Svar: Den højeste intensitet man kan holde i de 20 minutter!
>
> Spørgsmål: Hvis man f.eks har afsat 40 minutter til at motionere i, hvilken intensitet er så den bedste hvis man vil tabe sig?
> Svar: Den højeste intensitet man kan holde i de 40 minutter!

— <cite>Morten Zacho</cite>

I forhold til vægttab og man har sat et bestemt tidsrum af til motion og træning, så kan det altså ikke betale sig at blive i **fedtforbrændingszonen** i forhold til træningen.

Jeg har i et andet indlæg diskuteret [om kontinuerlig træning eller intervaltræning er mest effektivt for fedtforbrændingen]({% link _posts/2010-07-22-er-kontinuerlig-traening-eller-intervaltraening-bedst-for-fedtforbraendningen.md %}). Her viser det sig, at det betyder rigtig meget, hvor meget energi det lykkes at forbrænde i træningen, fordi efterforbrændingen ikke er så forskellig, som det somme tider lyder som om, når folk advokerer for _high intensity training_ for at tabe fedt.

Vi kan altså ifølge rationalet fra Morten Zacho godt glemme fedtforbrændingszonen som et gyldent sted, hvor man maksimere den samlede fedtforbrænding i løbet af en træning.

## Fedtforbrændingzonen findes

![](http://pxl.host/ke8mcbdqxowf1dzhdo.png)Det kan godt være, at vi skal glemme fedtforbrændingszonen i forbindelse med vægttab. 

Hvis vi i stedet kigger på fedtforbrændingszonen som bevægelse ved den intensitet, hvor fedtforbrændingen udgør en større del af den samlede forbrænding, så er historien en anden.

Det viser med al tydelighed, at det er godt at træne med forskellige intensiteter, så du træner hele dit [energisystem]({% link _posts/2019-11-14-energisystemer-101.md %}).

I nedenstående figur kan man få en fornemmelse for, at fedtforbrændingen topper på et tidspunkt.

{% include figure image_path="https://gym-idraet.dk/app/uploads/2019/09/Fig.-2_837x500_acf_cropped-610x0-c-default_quality-85.jpg" caption="Fedtoxidation (baseret på ligning 1) under cykling som funktion af intensitet, angivet som % af maksimal iltoptagelse (VO₂–max). De hvide (uden opvarmning) og sorte cirkler (med 10 min progressiv opvarmning) angiver gennemsnitsværdier for en gruppe på 13 moderat til veltrænede motionscykelryttere med VO₂–max – opgivet som kondital – mellem 50-70 ml O₂·min⁻¹·kg⁻¹). Kilde: [Simon Riis: Din fedtforbrændingszone - En sandhed med modifikationer](https://gym-idraet.dk/nyheder-viden/din-fedtforbraendingszone-en-sandhed-med-modifikationer/)" %}

Som jeg har skrevet om i forhold til den [respiratoriske udvekslingskvotient]({% link _posts/2020-08-08-respiratoriske-kvotient.md %}), så er andelen af fedt ved moderate intensiteter omkring 50%, mens den ved højere intensiteter går mere og mere over mod ren kulhydratforbrænding indtil du rammer din maksimale iltoptagelse.

At man absolut set kan forbrænde mere fedt ved at køre med højere intensitet i det samme tidsrum, har fået folk til at negligere fedtforbrændingszonen. 

Men det har stor værdi at træne i at blive bedre til at forbrænde fedt. Hvis du fx kan løbe den i den samme hastighed, men en større del af energien kommer fra fedt på den hastighed, så er din samlede motor blevet mere effektiv i forbrændingen. Det har særligt stor betydning, når du arbejder over længere tid og længere distancer.

## Referencer om fedtforbrændingzonen

- Bryner, R. W., R. C. Toffle, I. H. Ullrich, og R. A. Yeater. 1997. “The Effects of Exercise Intensity on Body Composition, Weight Loss, and Dietary Composition in Women”. _Journal of the American College of Nutrition_ 16 (1): 68–73. [https://doi.org/10.1080/07315724.1997.10718651](https://doi.org/10.1080/07315724.1997.10718651).
- Grediagin, A., M. Cody, J. Rupp, D. Benardot, og R. Shern. 1995. “Exercise Intensity Does Not Effect Body Composition Change in Untrained, Moderately Overfat Women”. _Journal of the American Dietetic Association_ 95 (6): 661–65. [https://doi.org/10.1016/s0002-8223(95)00181-6](https://doi.org/10.1016/s0002-8223(95)00181-6).
- Kiens, B. 1998. “Training and Fatty Acid Metabolism”. _Advances in Experimental Medicine and Biology_ 441: 229–38. [https://doi.org/10.1007/978-1-4899-1928-1_21](https://doi.org/10.1007/978-1-4899-1928-1_21).
- Nordesjö, L. O. 1974. “The Effect of Quantitated Training on the Capacity for Short and Prolonged Work”. _Acta Physiologica Scandinavica. Supplementum_ 405: 1–54.
- Yoshioka, M., E. Doucet, S. St-Pierre, N. Alméras, D. Richard, A. Labrie, J. P. Després, C. Bouchard, og A. Tremblay. 2001. “Impact of High-Intensity Exercise on Energy Expenditure, Lipid Oxidation and Body Fatness”. _International Journal of Obesity and Related Metabolic Disorders: Journal of the International Association for the Study of Obesity_ 25 (3): 332–39. [https://doi.org/10.1038/sj.ijo.0801554](https://doi.org/10.1038/sj.ijo.0801554).
