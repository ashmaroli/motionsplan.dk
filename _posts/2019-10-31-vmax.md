---
title: "Vmax træning: Vmax-intervalprogram til cykel og løb"
permalink: /vmax/
excerpt: "I Vmax-træning træner man på en intensitet i nærheden af den maksimale iltoptagelse (som er ens maksimale kredsløbskapacitet). Her er beregner til cykling og løb."
language: da
header:
  overlay_image: https://c.pxhere.com/images/e0/6f/fab9b7b58d40578b31faf1437b30-1575615.jpg!d
  teaser: https://c.pxhere.com/images/e0/6f/fab9b7b58d40578b31faf1437b30-1575615.jpg!d
  caption: "Vmax-træning til intervaltræning og intervalprogrammer. Pxhere - [via](https://pxhere.com/da/photo/1575615)"
category:
  - Kondition
  - Løb
tags:
  - konditionstræning
  - maksimal iltoptagelse
  - cykel
  - løb
  - beregner
last_modified_at: 2019-03-06T23:14:14Z
toc: true
---

I V<sub>max</sub>-træning træner man på en intensitet i nærheden af den maksimale iltoptagelse (som er ens maksimale kredsløbskapacitet). Træningen er organiseret som intervaltræning, så man kan få tilstrækkelig træningsvolumen i de enkelte træningspas.

Træningen er kun velegnet til veltrænede, der kan holde til at træne hårdt og systematisk. Træningsformen er primært baseret på arbejdet af [Smith et al (1999)](https://journals.lww.com/acsm-msse/Fulltext/1999/06000/Effects_of_4_wk_training_using_Vmax_Tmax_on.19.aspx).

> Subjects then undertook a 4-wk training program consisting of two high-intensity, interval-training sessions and one recovery run session per week.

--- <cite>[Smith et al (1999)](https://journals.lww.com/acsm-msse/Fulltext/1999/06000/Effects_of_4_wk_training_using_Vmax_Tmax_on.19.aspx)</cite>

Jeg læste første gang om V<sub>max</sub>-træning i en artikel skrevet af [Morten Zacho på hans tidligere site motion-online.dk](http://web.archive.org/web/20110606133951/http://www.motion-online.dk/konditionstraening/kondition_-_artikler/vmax-traening/){:rel="nofollow"}.
{: .notice .notice--info }

Grundlaget for træningen er, at du kender din hastighed (ved løb) eller belastning (watt ved cykling), når du er i nærheden af sin maksimale iltoptagelse. Denne hastighed kaldes V<sub>max</sub>. Derefter tester du hvor lang tid, du kan holde hastigheden. Tiden kaldes for T<sub>max</sub>. Med disse oplysninger, kan vi udregne intervallernes varighed.

Træningsformen er virkelig hård og kan både forbedre evnen til at arbejde med høj belastning over længere tid, at modstå træthed lokalt i musklerne, og V<sub>max</sub>-træningen kan være med til at flytte den maximale iltoptagelse.

V<sub>max</sub>-træning bygger på et solidt, videnskabeligt fundament, men det kan godt være nødvendigt at justere træningen i forhold til dig selv og din egen evne til restitution.

## Beregning af V<sub>max</sub> intervalprogrammerne

1. Træningsintervallerne skal foregå med en intensitet der svarer til V<sub>max</sub>.
2. Hvert interval skal have en varighed på 60% af T<sub>max</sub>. Derved kan du gennemføre mere end et interval, og at den samlede tid i hvert interval får en passende længde.
3. I pauserne skal du arbejde med en intensitet der svarer til 50% af V<sub>max</sub>. Den lavintense aktivitet holder kredsløbet i gang og hjælper med at fjerne affaldsstoffer fra blodet hurtigere.
4. Pauserne skal være 30% af T<sub>max</sub>. Hvis du ikke kan gennemføre programmet, så kan du evt. forlænge pauserne uden, at du går på kompromis med programmets effektivitet.

## Beregning til V<sub>max</sub> til løb

Det er lettest at lave V<sub>max</sub>-træning på [løbebånd]({% link _posts/2020-08-14-loebebaand.md %}), men med lidt planlægning kan du også lave træningen på en 400 meter bane med hjælp fra et stopur.

### Find din V<sub>max</sub>-løbehastighed

Find din V<sub>max</sub>-løbehastighed ved nedenstående test.

1. Løb på et løbebånd uden hældning. Du starter med 10 km/t.
2. Øg hastigheden med 1 km/t hvert andet minut.
3. Den højeste hastighed du kan holde i mindst 1 minut er V<sub>max</sub>.
4. Så holder du en pause før du kan teste næste step i programmet.
5s. Test hvor lang tid du kan holde på din V<sub>max</sub>-hastighed. Denne tid kaldes for T<sub>max</sub>.

### Sådan laver du V<sub>max</sub>-løbetræning

1. Indtast værdierne for V<sub>max</sub> og T<sub>max</sub> ind i nedenstående beregner.
2. Nu har du et forslag til intervalløb efter V<sub>max</sub>-træningsmetoden.
3. Træn!

Programmet er designet til at udfordre grænserne af dit kredsløb og din præstationsevne. Hvis du ikke kan gennemføre programmet, så kan du ændre lidt på tiderne og belastningen. Jeg ville først prøve at lave pausen lidt længere for at se, om det kan gøre, at jeg kan gennemføre programmet.

V<sub>max</sub>-træning kan bruges i perioder som en del af din træning maksimalt 1-2 gange pr. uge, hvis dit formål er at forbedre din maksimale iltoptagelse.

{% include calculate-vmax-intervals.html %}

## Beregning af V<sub>max</sub> til cykel

Du kan også bruge V<sub>max</sub> træning på cykel, hvis du har adgang til en cykel, der kan vise din watt-belastning.

Du kan finde din V<sub>max</sub> ved at køre [Watt Max konditionstesten](/kondital-wattmax/) på en cykel med wattmåler - eller du kan estimere din V<sub>max</sub>, hvis du kender din maksimale iltoptagelse i denne beregner.

{% include calculate-vmax-biking-estimate.html %}

For at køre V<sub>max</sub>-træning på cykels skal du gøre følgende:

1. Kende din V<sub>max</sub> ud fra instruktionerne ovenfor. 
2. Teste hvor lang tid du kan cykle på din V<sub>max</sub>. Denne tid kaldes for T<sub>max</sub>.
3. Indtast værdierne for V<sub>max</sub> og T<sub>max</sub> i beregner nedenunder for at få værdierne til dit intervalprogram.
4. Træn!

Programmet for V<sub>max</sub>-træning går til grænsen. Det er ikke sikkert, at du ikke kan gennemføre hele programmet første gang du prøver. Hvis det sker, så skal du justere lidt på tiderne og belastningen. Husk at programmet skal være hårdt for at flytte VO<sub>2</sub>max. Jeg ville nok først forsøge at gøre pauserne lidt længere.

Du kan supplere din træning med denne V<sub>max</sub>-træning maksimalt 1-2 gange pr. uge, så du også kan nå at restituere fra træningen igen.

{% include calculate-vmax-intervals.html unit="watt" module="bike" %}

## Andre effektive træningsformer

Du kan også flytte din maksimale iltoptagelse på andre måder. Billat et al (2000) har lavet en [anden protokol, som jeg har lavet en anden beregner til]({% link _posts/2020-08-08-billat.md %}).

## Referencer til Vmax træning

Laursen, Paul B., og David G. Jenkins. 2002. “The Scientific Basis for High-Intensity Interval Training: Optimising Training Programmes and Maximising Performance in Highly Trained Endurance Athletes”. Sports Medicine (Auckland, N.Z.) 32 (1): 53–73. <https://doi.org/10.2165/00007256-200232010-00003>.

Billat, V. L., J. Slawinski, V. Bocquet, A. Demarle, L. Lafitte, P. Chassaing, og J. P. Koralsztein. 2000. “Intermittent Runs at the Velocity Associated with Maximal Oxygen Uptake Enables Subjects to Remain at Maximal Oxygen Uptake for a Longer Time than Intense but Submaximal Runs”. European Journal of Applied Physiology 81 (3): 188–96. <https://doi.org/10.1007/s004210050029>.

MacDougall, J. D., A. L. Hicks, J. R. MacDonald, R. S. McKelvie, H. J. Green, og K. M. Smith. 1998. “Muscle Performance and Enzymatic Adaptations to Sprint Interval Training”. Journal of Applied Physiology (Bethesda, Md.: 1985) 84 (6): 2138–42. <https://doi.org/10.1152/jappl.1998.84.6.2138>.

Smith, T. P., L. R. McNaughton, og K. J. Marshall. 1999. “Effects of 4-Wk Training Using Vmax/Tmax on VO2max and Performance in Athletes”. Medicine and Science in Sports and Exercise 31 (6): 892–96. <https://doi.org/10.1097/00005768-199906000-00019>.

Parra, J., J. A. Cadefau, G. Rodas, N. Amigó, og R. Cussó. 2000. “The Distribution of Rest Periods Affects Performance and Adaptations of Energy Metabolism Induced by High-Intensity Training in Human Muscle”. Acta Physiologica Scandinavica 169 (2): 157–65. <https://doi.org/10.1046/j.1365-201x.2000.00730.x>.

Stepto, N. K., J. A. Hawley, S. C. Dennis, og W. G. Hopkins. 1999. “Effects of Different Interval-Training Programs on Cycling Time-Trial Performance”. Medicine and Science in Sports and Exercise 31 (5): 736–41. <https://doi.org/10.1097/00005768-199905000-00018>.
