---
title: "Cooper-test: Find kondital med Coopers 12 minutters løbetest"
permalink: /kondital-cooper/
excerpt: "12 minutters Cooper løbetest er en maksimal konditionstest, der estimerer konditallet ud fra den tilbagelagte distance opnået på Cooper-testen."
language: da
header:
  overlay_image: https://coopertest-online.de/wp-content/uploads/2019/02/Coopertest_Collage_368385_R_K_B_by_Kurt-Michel_pixelio.de_1100px-1.jpg
  teaser: https://coopertest-online.de/wp-content/uploads/2019/02/Coopertest_Collage_368385_R_K_B_by_Kurt-Michel_pixelio.de_1100px-1.jpg
  caption: Find dit kondital med Cooper-testen
category:
  - Kondition
tags:
  - konditionstest
  - løb
  - indirekte test
  - submaksimal test
last_modified_at: 2020-05-06T23:14:14Z
toc: true
---

Cooper-testen er en maksiml løbetest, hvor den distance man kan tilbagelægge på 12 minutter er med til at estimere udøverens kondital. Jeg beskriver her, hvad testen er, og hvordan den udføres.

**12 minutters Cooper-test er en klassisk konditionstest, som blev designet af militærfysiologen Kenneth H. Cooper i 1968. Cooper-testen var oprindeligt beregnet tl at teste de amerikanske soldaters fysiske form. Det gælder om at løbe så langt som muligt på 12 minutter. Testen skal udføres på en flad strækning, fx en 400 m atletikbane. Testens pålidelighed forudsætter, at man kan presse sig selv og, at man kan løbe med nogenlunde jævn hastighed hele vejen igennem.**

## Instruktion til Cooper-testen

- Varm op med løb i mindst 10 minutter
- Find en flad og enkel rute
- Løb så langt du kan på 12 minutter

## Udregn dit kondital fra 12-minutterstesten

{% include calculate-fitness-cooper.html %}

## Baggrund for konditallet fra Cooper-testen

Konditallet i Coopertesten afhænger ikke af vægten. Konditallet er VO<sub>2</sub>-max divideret med kropsvægten. Hvis en person på 50 kg skal løbe 3000 meter på 12 minutter, så kræver det en VO<sub>2</sub>max på 2,8 l/min.

Hvis en person på 100 kg skal løbe samme distance, så kræver det dobbelt så meget energi og dermed en VO<sub>2</sub>max på 5,6 l/min, men da personen jo netop har dobbelt så stor kropsvægt, så ender konditallet med at være det samme.

{% include figure image_path="https://levaktivt.dk/media/2593/cooper-test-infografik.jpg" caption="Coopers 12 minutters løbetest" alt="Find dit kondital med Cooper-testen" %}

## Formel til Coopers 12 minutters test

Der findes forskellige formler til at udregne konditallet fra Cooper-testen. Her er den mest enkle:

{% include math formula="VO_2max = \frac{d_{12} – 505}{45}" %}

I beregneren bruger jeg dog denne formel, da senere studier har vist, at den er lidt mere præcis.

{% include math formula="VO_2max = \frac{d_{12} - 504,9}{44,73}" %}

Der findes også formler, der inkluderer vægt, køn og alder. Hvis du bruger Cooper-testen til at udregne dit kondital, skal du altså sørge for at bruge den samme formel hver gang.

## Usikkerheder i Cooper-testen

12 minutters Cooper-test er forbundet med nogen usikkerhed. Fx vil folk med ekstrem god løbeøkonomi få overvurderet deres iltoptagelse, og folk med meget dårlig løbeøkonomi vil få undervurderet deres iltoptagelse.

## Tabel over resultater fra Cooper-test

### Mænd

| Alder | Køn | Meget godt | Godt | Nogenlunde | Dårligt | Meget dårligt |
|-|-|-|-|-|-|-|-|
| 11-14 | 2500+ m | 2400 - 2600 m | 2200 - 2399 m | 2100 - 2199 m | op til 1400 m |
| 15-16 | 2800+ m | 2500 - 2800 m | 2300 - 2499 m | 2200 - 2299 m | op til 2200 m |
| 17-20 | 3000+ m | 2700 - 3000 m | 2500 - 2699 m | 2300 - 2499 m | op til 2300 m |
| 21-29 | 2800+ m | 2400 - 2800 m | 2200 - 2399 m | 1600 - 2199 m | op til 1600 m |
| 30-39 | 2700+ m | 2300 - 2700 m | 1900 - 2299 m | 1500 - 1899 m | op til 1500 m |
| 40-49 | 2500+ m | 2100 - 2500 m | 1700 - 2099 m | 1400 - 1699 m | op til 1400 m |
| 50+ | 2400+ m | 2000 - 2400 m | 1600 - 1999 m | 1300 - 1599 m | op til 1300 m |

### Kvinder

| Alder | Køn | Meget godt | Godt | Nogenlunde | Dårligt | Meget dårligt |
|-|-|-|-|-|-|-|-|
| 11-14 | 1700+ m | 1400 - 1700 m | 1100 - 1400 m | 800 - 1100 m | op til 1600 m |
| 15-16 | 2100+ m | 2000 - 2100 m | 1700 - 1999 m | 1600 - 1699 m | op til 1600 m |
| 17-20 | 2300+ m | 2100 - 2300 m | 1800 - 2099 m | 1700 - 1799 m | op til 1700 m |
| 21-29 | 2700+ m | 2200 - 2700 m | 1800 - 2199 m | 1500 - 1799 m | op til 1500 m |
| 30-39 | 2500+ m | 2000 - 2500 m | 1700 - 1999 m | 1400 - 1699 m | op til 1400 m |
| 40-49 | 2300+ m | 1900 - 2300 m | 1500 - 1899 m | 1200 - 1499 m | op til 1200 m |
| 50+ | 2200+ m | 1700 - 2200 m | 1400 - 1699 m | 1100 - 1399 m | op til 1100 m |

## Referencer til Cooper-test

Cooper, K. H. 1968. [“A Means of Assessing Maximal Oxygen Intake. Correlation between Field and Treadmill Testing”](https://pubmed.ncbi.nlm.nih.gov/5694044/). JAMA 203 (3): 201–4.
