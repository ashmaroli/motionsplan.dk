---
title: &title "Balancetræning: Effektiv træning af din balance [2020]"
permalink: /balance/
language: da
header:
  overlay_image: https://images.unsplash.com/uploads/1412533519888a485b488/bb9f9777?ixlib=rb-1.2.1&ixid=eyJhcHBfaWQiOjEyMDd9&auto=format&fit=crop&w=1950&q=80
  teaser: https://images.unsplash.com/uploads/1412533519888a485b488/bb9f9777?ixlib=rb-1.2.1&ixid=eyJhcHBfaWQiOjEyMDd9&auto=format&fit=crop&w=400&q=80
  caption: *title
tags:
  - balance
category:
  - Viden om
  - Træning
last_modified_at: 2020-07-17T08:39:32Z
---

Balancetræning bør være en del af din træning, da træning af balance forebygger skader. Vi har kigget på, hvad balance er for noget, og hvordan du træner din balance mest effektivt?

**Balance er en motorisk færdighed, som kan trænes. Balance omfatter evnen til at opretholde en ligevægtstilstand i kroppen, mens man er stationær eller i bevægelse. Balance handler altså om at kunne stå eller sidde stille eller bevæge sig uden at falde.**

I forbindelse med balance, kan man også tale om **postural kontrol**. Postural kontrol er nært forbundet med bevægelse, da enhver bevægelse i kroppen forstyrrer ligevægtstilstanden i kroppen og derved balancen.

Postural kontrol
: Nervesystemets evne til at sikre kroppens tyngdepunkt (centre of mass) har sammenhæng med understøttelsesfladen (base of support). Postural kontrol består af postural stabilitet, som er evnen til at opretholde kroppens tyngdepunkt inden for understøttelsesfladen, og postural orientering, som er kroppens evne til at opretholde et hensigtsmæssigt forhold mellem kroppens segmenter og mellem kroppen og omgivelserne under udførelsen af en bevægelse.
{: .notice .notice--info }

**Hvad er balancetræning?** Balancetræning er træning, der har til formål at forbedre evnen til at holde eller genfinde balancen og holde kroppen i ro under forskellige betingelser. Balancetræning forbedrer den posturale stabilitet, hvilket omfatter at opreholde en ligevægtstilstand både med og uden bevægelse.

Balancetræning gavner præstationsevnen og forebygger skader. Samtidig er det sjovt at lave, og du kan lave balancetræning på rigtig mange forskellige måder. Balancetræning kan:

- Iaves inde og ude
- med og uden redskaber
- med og uden bevægelse

Balancetræning er en af flere typer træning, der er gavnlig for at lave en komplet atlet.

{% include figure image_path="https://www.barbellmedicine.com/wp-content/uploads/2020/01/Screen-Shot-2019-10-30-at-9.36.43-PM-e1578938168537.png" caption="Balancetræning er en af de træningsformer, man bør lave for at blive en komplet atlet. Kilde: [www.barbellmedicine.com](https://www.barbellmedicine.com/blog/resistance-training-for-youth-part-iv/)" %}

Trojian og McKeag (2006) undersøgte 230 unge mennesker. Inden en sæson lavede de en **simpel balancetest** på et ben med det andet ben bøjet. Deltagerne i studiet blev bedt om at lukke øjnene i 10 sekunder. I sæsonen var der 28 ankelskader. Forskerne fandt, at hvis ikke deltagerne kunne holde balancen i de 10 sekunder eller følte sig ude af balance, så var risikoen for ankelskader større.

**Faktisk var det 2,5 gange så sandsynligt, at man ville få en ankelskade i løbet af sæsonen, hvis man ikke kunne holde balanen i 10 sekunder med øjnene lukkede.**

Hvis du har en dårlig balanceevne, så skyldes det **ofte mangel på træning**. Du vil hurtigt få en bedre balance med selv simple balanceøvelser.

> In order to improve balance, what we’ve seen in research is that you need to spend somewhere between maybe seven and 10 minutes, three times a week, working through these different variations. If you can do that, it will have big benefits for you, not only in safety, as you move through the world, but usually we see great improvements as well in generalized athleticism.

— <cite>[Dr. Eric Cobb](https://zhealtheducation.com/episode-200-quickly-improve-balance-part-1/), Z-health</cite>

## Balancetræning og specificitet og ustabile underlag

Hrysomallis (2011) og Kiers et al (2013) fandt i deres _reviews_, at forbedret balance ser ud til at hænge sammen med atletisk præstation og en nedsat risiko for skader, men med balancetræning gælder formentlig også **princippet om specificitet**. 

Kummel et al (2017) lavede et _systematisk review_ og en meta-analyse af rollen for balancetræning i raske, almindelige mennesker. De fandt i studiet, at balancetræning har positiv effekt på de trænede opgaver, men at der ikke nødvendigvis var en _carryover_-effekt til utrænede balanceopgaver. 

Jeg er opvokset med, at få opgaver på vippebræt eller BOSU-bolde for at skabe et ustabilt underlag, så der vil komme endnu mere aktivitet nervesystemets proprioceptorer. **Men virker træning på ustabile underlag for balancen i andre opgaver?**

Behm et al (2015) konkluderede i deres review af undersøgelser med unge mennesker, at træning på ustabile underlag kun havde en lille effekt på muskelstyrke, power og balance - og at denne lille effekt forsvandt, når man sammenlignede med træning på stabile underlag. Alt i alt viste Behm et al (2015) ikke forskel på effekten i forhold til det valgte underlag, bl.a. også fordi der ikke er overførbarhed til andre opgaver.

Balancen er et kompliceret system, og da man ikke ved, hvornår man har brug for en veludviklet balance for ikke at falde, så kan det være godt at udfordre den på mange forskellige måder. Hvis du skal bruge balance på forskellige måder i din idrætsgren, så er det godt at tænke på specificiteten.

## Hvad består balancesansen af?

Balanceevnen påvirkes af dine øjne, ører og sanseorganerne i led og muskler. Alle systemerne kan trænes. Balancesystemet er et kompliceret system, der består af tre dele:

- det **proprioceptive system** i muskler, led og ledbånd.
- det **indre øre**
- **synet**

Det er rigtig godt at have en viden om alle disse systemer, hvis du skal planlægge balancetræning.

### Det proprioceptive system

### Det indre øre

{% include figure image_path="https://upload.wikimedia.org/wikipedia/commons/thumb/1/14/Blausen_0329_EarAnatomy_InternalEar.png/495px-Blausen_0329_EarAnatomy_InternalEar.png" caption="I det indre øre sidder det vestibulære system, som består af nogle små buegange, der registrerer hovedets stilling og bevægelse" %}

### Synet

## Hvilke typer balance kan man skelne mellem?

Grundlæggende kan man skelne mellem to motoriske evner i forbindelse med balance:

- **Statisk balance** er opretholdelsen af ligevægt, når man _ikke_ er i bevægelse. Det er altså når man står, sidder eller knæler. Du kan stå stille med kroppen, mens du bevæger andre lemmer eller dit hoved.
- **Dynamisk balance** er opretholdelsen af ligevægt under bevægelse, fx når man går eller løber, men også når man laver andre bevægelser. Du kan bevæge dig hurtigt eller langsomt og lave drejninger eller landinger.

Den statiske og dynamiske balance er to relativt uafhængige evner. Derfor kræver de også forskellige måder at træne på. Her beskriver vi to forskellige tests, som rammer hhv. dynamisk eller statisk balance.

## Hvor ofte og hvor længe træner man?

**Hvor ofte** du kan træne balance afhænger naturligvis af, hvilke øvelser du vælger til din balancetræning. Mange balanceøvelser kan man træne hver dag, hvis ikke de udtrætter musklerne for meget. Og det er en god ide at træne balancen lidt dagligt.

Hvis du laver balanceøvelser med belastning, så skal du sørge for at holde nogle pausedage indimellem.

**Hvor længe** du laver øvelserne afhænger igen af intensiteten og målsætningen med din balancetræning. Du kan lave 1 minuts balance eller du kan lave 60 minutters balance. For de fleste vil det formentlig være godt at have 5-10 minutters balancetræning i løbet af et træningspas, hvis formålet er generel fitness.

Du kan også tage alle de muligheder, der byder sig i løbet af hverdagen for at prøve at balancere, når du bevæger dig rundt i verden. Der er trapper, stativer, sten, bomme eller bare en god udsigt, som kan inspirere dig til at holde balancen.

## Hvor kan man træne balancetræning?

Balancetræning er heligvis let at implementere, fordi du er dit eget træningsredskab. Man behøver **ingen redskaber** for at kunne træne balance effektivt og udfordrende.

Det har været meget populært at introducere redskaber som BOSU-bolde og vippebræt til balancetræningen, og selvom det kan være sjovt at udfordrende at træne på de redskaber, så giver det formentlig ikke nogen effekt i forhold til de situationer, hvor du har brug for din balance i hverdagen eller i din idræt. Når du træner på redskaber, så bliver du bedre til at holde balancen på redskaberne - og får en større bevægelseserfaring - men husk princippet om specificitet.

## Hvem kan træne balancetræning?

**Balancetræning er for alle**. Det handler om, hvordan du tilrettelægger træningen. Måske skal du starte med at få lidt støtte ved fx at holde i en stol eller læne dig op ad væggen. Efterhånden vil balancen blive bedre, og du kan udnytte nogle af de variationsmuligheder, vi har beskrevet i dette indlæg. Selv dygtige balancekunstnere burde finde udfodringer i de lidt mere avancerede udgaver af balanceøvelserne.

<div class="hidden">
# Kend din træningsform: Balancetræning og balancer

***

#### Fast eller ustabilt underlag

Fast underlag – det typiske i hverdagen og i mange sportsgrene; fundamental balance

Ustabilt underlag – et godt supplement (og relevant for ryttere, roere, sejlere, m.fl.)

#### Forskellig støttepunkter

Begge ben – på tæer, fødder på linje

Et ben – på flad fod eller tæer

Begge hænder – kan trænes op med tålmodighed

På en hånd (!) – en gymnastisk færdighed

På alle fire – med tre eller to støtte punkter; arm og/eller ben løft.

På en kropsdel – hoved (breakdance), bagdel, side, mave (fx på bold)

#### Balance progression og variation

Flere/færre støttepunkter
–
Større/mindre støtteflade
–
Mere/mindre bevægelse 
–
Lukkede/åbne øje (0, 1, 2 åbne øjne)
–
Hastighed – hurtigere eller langsom(mere) hastighed ved drejninger
–
Forflytning – fx hink i mønstre eller walking lunges med overkropsrotation
–
Retning – vending af hele kroppen under øvelser fx 1, 2 eller 3 rotationer
–
Antal muskler i bevægelser, fx 1-bens squat med arm- og/eller hovedbevægelse
–
Forstyrrelse: Pertubationstræning; en makker fx puffer til én under øvelsen.

***

Inde og ude.
Med eller uden redskaber.
I sko eller med bare fødder.
Bare fødder er bedst og giver ekstra sanseoplevelser (især på forskellige underlag), men da vi i hverdag og fritid har sko på, bør balancetræningen også foregå med sko på.

***
Z-Health video med demonstration af balancetræning med elastik-stress:
</div>

# Progression i balancetræningen

Jeg her ret inspireret af Z-health og deres forståelse af balance, og hvordan man kan lave en progression af sin balancetræning. Du kan først lade dig inspirere af disse to videoer (på engelsk) om balancetræning.

{% include video provider="youtube" id="km82xKV7f20" %}

{% include video provider="youtube" id="mBEGqVHqJCQ" %}

Dr. Cobb fra Z-health foreslår, at du følger en progression, når man laver balancetræning. Når du kan holde balancen i 15-30 sekunder i de forskellige stillinger uden problemer, så kan det være på tide at øge sværhedsgraden ved at gå videre til næste niveau.

Jeg kan godt lide at lave balancetræning uden sko, fordi fødderne får lov at arbejde endnu mere. Men husk stadig princippet om specificitet. Hvis du gerne vil have en god balance i fodboldstøvler eller løbesko, så skal noget af træningen også foregå i det fodtøj.

**Først** skal du kunne holde balancen stående på to ben, hvor du holder dig rank og stabil. Forestil dig at der er nogen, der blidt tager fat i dit hoved og trækker det lidt opad. Mærk hvordan kroppen hele tiden laver små mikrojusteringer i din balance, og hvordan trykket flytter sig rundt på fødderne. Det er den proprioceptive sans, der er på arbejde.

Marina Aagaard har [samlet en progression i sin balancetræning](http://marinaaagaardblog.com/2017/04/26/bedre-balance-traening-progression-af-ovelser-fra-let-til-udfordrende/) fra Dr. Cobb fra Zhealth i en ret overskuelig liste.

Først starter du således:

- Hoved i neutral stilling og i ro
- Statisk. På stedet. Med hovedet i ro. **Med åbne øjne**.

Derefter arbejder du dig med forskellige standpositioner, hvor det gradvist bliver sværere:

- I bredstående med let bøjede ben
- I bredstående med strakte knæ
- I skulder- eller hoftebredde let bøjede
- I skulder- eller hoftebredde og strakte ben
- Med samlede fødder med let bøjede ben
- Med samlede fødder med strakte knæ
- Med fødder forskudt og på linje (let øvet)
- På et ben (let øvet) med let bøjet knæ
- På et ben med strakt knæ

Når du mestrer de øvelser, så kan du gå videre til følgende:

- Statisk. På stedet. Med hovedet i ro. Lukkede øjne (du kan også eksperimentere med at lukke et øje ad gangen).

Med lukkede øjne gør du følgende:

- Med samlede fødder (begynder)
- Med fødder forskudt og på linje (let øvet)
- På et ben (let øvet)
- Benene kan være let bøjede eller strakte ben.

Nu er det tid til at **udfordre hovedets stilling og bevægelse**:

Du kan enten arbejde med at holde hovedet i ro eller ved at sætte bevægelse på hovedet. Hovedet og halsen kan være:

- drejet til højre
- drejet til venstre
- strakt op, kig mod loft
- bøjet ned, kig mod gulv
- sidebøjet til højre
- sidebøjet til venstre

Når du har lavet ovenstående statisk, fx med 15-30 sekunder i alle stillingerne, kan du eksperimentere med forskellige måder at have fødderne på og begynde at bevæge hovedet rundt i forskellige stillinger.

## Test af balance

### Statisk balance: Star Excursion Balance Test

{% include video provider="youtube" id="HsLZV7nTE7g" %}

Hvis du vil teste din balance med [Star Excursion Balance Test](https://www.scienceforsport.com/star-excursion-balance-test/), så skal du bruge et stjernemønster på gulvet, der ser sådan her ud:

{% include figure image_path="https://www.researchgate.net/profile/Phillip_Gribble/publication/230670854/figure/fig2/AS:667829586112512@1536234389132/Reaching-directions-for-the-Star-Excursion-Balance-Test.png" caption="Der er 8 retninger i stjernemønsteret, og du skal udføre øvelsen på begge ben. Kilde: [Gribble et al (2012)](https://www.researchgate.net/publication/230670854_Using_the_Star_Excursion_Balance_Test_to_Assess_Dynamic_Postural-Control_Deficits_and_Outcomes_in_Lower_Extremity_Injury_A_Literature_and_Systematic_Review)" %}

Din udgangsstilling for testen er med hænderne i siden. Du stiller dig på en fod i midten af stjernemønsteret. Opgaven er at støtte så langt væk fra standbenet som muligt med det andet ben. 

Jo længere afstanden er fra midten af stjernen og ud til støttestedet, desto bedre har du klaret testen.

### Dynamisk balance: Modified Bass Test

I en [Modified Bass Test](https://www.scienceforsport.com/modified-bass-balance-test/) træner vi den dynamiske balance ved at gennemføre en hinkebane, der ser sådan her ud:

{% include figure image_path="https://www.researchgate.net/profile/Jatin_Ambegaonkar/publication/236275006/figure/fig2/AS:601685743378438@1520464468255/Modified-Bass-Test-of-Dynamic-Balance-NoteThe-numbers-1t-hrough-10-under-the-square.png" caption="Hinkebane til Modified Bass Test. Kilde: [Ambegaonkar et al (2013)](https://www.researchgate.net/publication/236275006_Balance_Comparisons_Between_Female_Dancers_and_Active_Nondancers)" %}

Du stiller dig først på banen med hænderne i siden. Hænderne skal blive i siden hele tiden. Kig lige frem.

Nu skal du hinke i den rigtige rækkefølge gennem hinkebanen på et ben. Du skal lande præcist på afmærkningen og holde stillingen. For hver landing holder du fem sekunders pause, hvor standfoden holdes helt i ro. Du har to prøveforsøg og det tredje forsøg er tællende. Testen gentages på det modsatte ben.

# Kom i gang med balancetræning

Meget balancetræning foregår typisk på et ben, men der er faktisk mange forskellige muligehder. Balancetræning kan foregå på alle kropsdele, fx fødder, hænder, hoved, numse. At arbejde med buegangene i ørerne vil jeg også kalde en balanceøvelse.

### Rundt om sin egen akse

Måske stiller du dig selv spørgsmålet: Hvorfor i alverden skal jeg dreje rundt i balancetræningen. Men svaret er ganske enkelt. Det skal du pga. balancesansen i det indre øre og buegangene. Den [første rite fra de 5 tibetanere]({% link _posts/2009-07-01-de-fem-tibetanere.md %}) er en glimrende måde at aktivere buegangssansen på. Når du har øvet dig, så skal du ifølge vejledningen til de fem tibetanere lave øvelsen 21 gange, men du kan jo starte med et par gange første gang, du prøver.

{% include video provider="youtube" id="EpZ8dAD56eU" %}

## 6 balanceøvelser på et ben

Her kommer seks balanceøvelser på et ben. Husk at du altid kan variere øvelserne ved at ændre sværhedsgraden ved at ændre lidt på:

- armstillingen (hænderne i siden, på brystet, ud til siden, i siden)
- kropsstillingen (fx svinge med de kropsdele, som ikke har kontakt med jorden)
- hovedstillingen (kigge i nye retninger med pludselige bevægelser, fx nikke, dreje hovedet, kigge opad, køre hovedet rundt)
- have åbne og lukkede øjne
- bøje eller strække benene
- at bevæge dig hen i stillingen fra et spring eller løb og holde balancen
- ændre underlagtet

### Tandem-balance

Stå med fødderne på en linje, som om du skal gå på line. Tæerne fra den bagerste fod skal røre hælen på den forreste fod. Du bestemmer selv, hvordan du har armene. Hold stillingen så længe du kan. Gentag med det andet ben forrest. Træn indtil du kan holde balancen lige længe, uanset hvilket ben du har forrest.

### Et-bens balance (knæet op)

Stå på en fod med hænderne krydset på brystet. Det frie ben er bøjet, og du har foden ved siden af standbenets knæ. Hold stillingen så længe som muligt. Gentag på det andet ben og træn indtil begge ben er lige gode.

### Flamingo (knæet lige ned)

Gør dig høj og rank. Stå på en flad fod. Det frie ben er bøjet 90 grader. Låret er ud for det andet lår eller bag ved standbenets lår. Det er valgfrit, hvordan du har armene. Prøv fx at lukke øjnene, og så har vi den øvelse Trojian og McKeag (2006) brugte til at forudsige risikoen for ankelskader.

###  Storke-balance på tæerne

Stå på tæerne af den ene fod med hænderne i siden eller krydset på brystet. Det frie ben er bøjet op foran, og du har foden ved siden af standbenets knæ. Hold stillingen så længe som muligt og gentag på det andet ben.

Øvelsen er hård i lægmusklerne. Du kan fx gentage øvelsen 8-12 gange med 5-30 sekunders pause på toppen. Tænk over at ankle er stabil i bevægelsen, og at den bevæger sig lige, så du har en fornemmelse af at vægten er midt på tæerne og ikke hverken på indersiden eller ydersiden af tæerne.

Denne øvelse kan du formentlig ikke lave hver dag, da den er relativt hård for lægmusklerne.

Hvis den er for hård at lave på et ben, så kan du også lave den på to ben.

### T-balance

Stå på en fod. Løft det andet ben bagud, så det er løftet og strakt helt og sænk overkroppen, så din krop danner et T. Sørg for at spænde musklerne på agsiden af kroppen. Du kan holde armene i forskellige positioner. Prøv fx at strække dem fremad. Holde stillingen så længe som muligt. Gentag på det andet ben.

### Yoga Tree Pose (Vriksasana)

Yoga Tree Pose er en rigtig god balanceøvelse på et ben. Den kan godt være lidt svær at komme i gang med. Et godt tip er at sørge for, at dine bukser ikke er for glatte eller bruge bare ben, så det er lettere at få foden til at sidde "fast".

{% include video provider="youtube" id="wdln9qWYloU" %}

Øvelsen kræver smidighed i hoften og skuldrene, hvis du skal lave den helt som det er hensigten. Hvis du er rigtig bevægelig, så kan du få det løftede ben helt sammenlukket og udadroteret, men du kan starte med mindre. 

**Udgangssstillingen** er at stå på en fod. Gør dig lang, mens du holder hele kroppen i balance. Bøj det frie ben og sæt foden så højt op på standbenets inderlår som muligt. Knæet på det frie ben skal pege udad, så sørg for at åbne op i hoften. Armene strækkes lidge op med håndfladerne mod hinanden. Hold balancen så længe som muligt. Start fx med 20 sekunder, men arbejd op til et minut eller længere. Gentag på det andet ben.

<div class="hidden">

# Balance og stabilitet: Pertubationstræning

En god balance og stabilitet, evnen til forblive stabil i alle stillinger eller kunne genoprette balancen, hvis man snubler, er væsentligt for alle, unge såvel som ældre. En metode til forbedring af balancen er pertubationstræning.

Pertubation kommer af per- og en afledning af latin turbare, at ‘bringe i uorden, forstyrre’ og har betydningen “mindre, forstyrrende effekt i et fysisk system i ligevægt” (ifølge Den Store Danske).

Balancetraening_2907540617_7accc242f2_o
Pertubationstræning
I traditionel fitness balancetræning træner man typisk ‘lukkede færdigheder’, statiske stillinger og uden udefrakommende påvirkning. For at forbedre (kontrol af) balancen yderligere er det en fordel også at træne ‘åbne færdigheder’, hvor man skal reagere på udefra kommende, eventuelt overraskende, påvirkninger.

En metode er pertubationstræning; “arbejde på ujævnt underlag og udsættes for uventet ydre kraftpåvirkning. [Man] skal reagere hurtigt og funktionelt med kompenserende bevægelse”. (Dansk Sportsmedicin, nr. 2, Maj, 2002).

Metoden bruges blandt andet i neuromuskulær træning med henblik på at optræne knæstabilitet fx for at forebygge korsbåndsskader.

Pertubationstræning kan indgå i en progression, så man starter med at træne enkle balanceøvelser, på fast underlag og på bevægeligt underlag, med eller uden bevægelse, først uden og siden med forstyrrelser eller overraskelser.

Eksempler på pertubationsøvelser:

Stå på et ben på gulv. Træner eller ven puffer til person (set eller uset).
–
Stå på Terapibræt eller luftpude. Træner træder på luftpuden (set el. uset).
–
Stå på BOSU, stor luftpude). Træner træder på BOSU (set el. uset).
–
Sid eller knæl på stor bold. Træner puffer til bold eller person (set el. uset).


# Svære balanceøvelser: Sådan udvikler du din balancetræning

Selvom man ofte starter med statiske balancer og så går videre til dynamiske balancer, er det to områder og en dynamisk balance er ikke nødvendigvis sværere end en statisk.
Dynamiske balancer omfatter hop og hink (landinger), drejninger og piruetter.

Underlaget kan være forskelligt; det giver også forskellige måder at træne balancen på:

Stabilt underlag (fast, i ro) og Ustabilt underlag (ujævnt, med bevægelse).

I de fleste tilfælde i hverdag og idræt har man behov for at være stabil på fast grund, derfor bør den type balancetræning dominere. For at forbedre stabiliteten og forberede kroppen på varierede miljøer, kan man med fordel supplere med ustabil træning:
Forberedelse til bus- og togture, gang på rulletrapper og rullende fortove, cykling m.m.



SÅDAN GØR DU EN BALANCE SVÆRERE

Balancer kan gøres sværere ved at ændre en eller flere faktorer. Eksempler:

Mindre understøttelsesflade: Fra flad fod og op på tæer (se Diver’s balance øverst).

Færre støttepunkter: Fra fire lemmer til 3-2-1: Fra to ben til et ben. Fra to arme til en.

Krop i ro eller aktiv: Stabil kropsstilling eller arme/ben bevæges (fx bensvin på et ben).

Med ydre aktivitet eller objekter: Makker der puffer, jonglering, kaste-/gribeøvelser.

På balanceredskab: Bold, bom, slackline, waveboard, skateboard, (en-hjulet) cykel o.l.

Mindre visuel hjælp: Åbne øjne, et lukket øje eller begge øjne lukkede.

 

Balancer kan være svære, hvis der er fysiske krav ud over god balanceevne:

Styrke: Øvelser, hvor man løfter tung vægt i en vanskelig stilling. PU i fri planke, m.fl.

Eksplosiv styrke: Hop og spring, hvor man skal være stabil i landingerne (og opspring).

Smidighed: T-balancer, vertical split og illusioner (splitdrejning); kræver hoftesmidighed.

# Få Bedre Balance: 7 Metoder til Alsidig Balancetræning

Balancen kan trænes med og uden bevægelse:

Balancen kan desuden trænes med eller uden ydre (udefra kommende) objekt:

Uden noget i hænderne – på gulv eller på (balance)udstyr
Med noget i hænderne, fx bold (holde selv/gribe kastet bold) eller vægte.
Balance_BOSU_bold_G6T7253
Balancen kan trænes på forskellige underlag (og med eller uden sko på):

På fast underlag ? gulvet er et godt sted at starte og relevant i videre træning
På ustabilt underlag ? på bold, luftpuder, skumruller og vippebrædder o.l.
Balance_Skumrulle_G6T8710
Balancen kan trænes med eller uden hjælp fra synet:

Med åbne øjne ? det er funktionelt og relevant
Med et øje lukket ? påvirker evnen til at balancere og er fint som variation/supplement. Prøv både med højre og venstre øje.
Med lukkede øjne ? påvirker balanceevnen, som variation/supplement.
Balancen kan trænes med forskellig kropsstilling:

Stående – på begge ben, fx op på tæer, forskudt (tandem-balance), på et ben.
På hænder – for de øvede; stående eller gående på hænder.
Siddende – på gulv eller udstyr som små eller store bolde og luftpuder.
Støtliggende – i plankestilling på gulv eller på udstyr.
Liggende – på gulv eller udstyr såsom små eller store bolde og luftpuder.
Sideplanke_G6T8873
Balancen kan trænes med forskellig understøttelsesflade:

Med stor eller lille base; smal, mellem, bred fod- og/eller håndstilling.
På større eller mindre flader; hoved, hænder, fødder, tæer, bagdel etc.
Balance_paa_Taeer_G6T8876
Balancen kan trænes med flere eller færre støttepunkter:

Flere støttepunkter, fx fire eller seks; på hænder, knæ og fødder.
Få støttepunkter, fx et, to eller tre støttepunkter.
</div>

## Opsamling på balance og balancetræning

Det er bare at komme lidt i gang med balancetræning. Jeg har her forsøgt at opliste 

Hvad er **fordelene** ved balancetræning?

- kan trænes af alle
- man bliver hurtigt bedre
- forbedrer præstationsevnen i både hverdag og idræt
- mange variationsmuligheder og man behøver ikke udstyr
- kan varieres med sjove redskaber, fx bolde, ruller, vippebræt, luftpuder

## Referencer til balance

- Ambegaonkar, Jatin, Shane Caswell, Jason Winchester, Yohei Shimokochi, Nelson Cortes, og Amanda Caswell. 2013. “Balance Comparisons Between Female Dancers and Active Nondancers”. _Research quarterly for exercise and sport_ 84 (marts): 24–29. [https://doi.org/10.1080/02701367.2013.762287](https://doi.org/10.1080/02701367.2013.762287).
- Behm, David G., Thomas Muehlbauer, Armin Kibele, og Urs Granacher. 2015. “Effects of Strength Training Using Unstable Surfaces on Strength, Power and Balance Performance Across the Lifespan: A Systematic Review and Meta-Analysis”. _Sports Medicine (Auckland, N.Z.)_ 45 (12): 1645–69. [https://doi.org/10.1007/s40279-015-0384-x](https://doi.org/10.1007/s40279-015-0384-x).
- Gebel, Arnd, Melanie Lesinski, David G. Behm, og Urs Granacher. 2018. “Effects and Dose-Response Relationship of Balance Training on Balance Performance in Youth: A Systematic Review and Meta-Analysis”. _Sports Medicine (Auckland, N.Z.)_ 48 (9): 2067–89. [https://doi.org/10.1007/s40279-018-0926-0](https://doi.org/10.1007/s40279-018-0926-0).
- Gribble, Phillip, Jay Hertel, og Phillip Plisky. 2012. “Using the Star Excursion Balance Test to Assess Dynamic Postural-Control Deficits and Outcomes in Lower Extremity Injury: A Literature and Systematic Review”. _Journal of athletic training_ 47 (maj): 339–57. [https://doi.org/10.4085/1062-6050-47.3.08](https://doi.org/10.4085/1062-6050-47.3.08).
- Hrysomallis, Con. 2011. “Balance Ability and Athletic Performance”. _Sports Medicine (Auckland, N.Z.)_ 41 (3): 221–32. [https://doi.org/10.2165/11538560-000000000-00000](https://doi.org/10.2165/11538560-000000000-00000).
- Kiers, Henri, Jaap van Dieën, Henk Dekkers, Harriët Wittink, og Luc Vanhees. 2013. “A Systematic Review of the Relationship between Physical Activities in Sports or Daily Life and Postural Sway in Upright Stance”. _Sports Medicine (Auckland, N.Z.)_ 43 (11): 1171–89. [https://doi.org/10.1007/s40279-013-0082-5](https://doi.org/10.1007/s40279-013-0082-5).
- Kümmel, Jakob, Andreas Kramer, Louis-Solal Giboin, og Markus Gruber. 2016. “Specificity of Balance Training in Healthy Individuals: A Systematic Review and Meta-Analysis”. _Sports Medicine (Auckland, N.Z.)_ 46 (9): 1261–71. [https://doi.org/10.1007/s40279-016-0515-z](https://doi.org/10.1007/s40279-016-0515-z).
- Trojian, T. H., og D. B. McKeag. 2006. “Single Leg Balance Test to Identify Risk of Ankle Sprains”. _British Journal of Sports Medicine_ 40 (7): 610–13. [https://doi.org/10.1136/bjsm.2005.024356](https://doi.org/10.1136/bjsm.2005.024356).