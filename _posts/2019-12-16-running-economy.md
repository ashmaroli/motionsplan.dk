---
title: "Beregn din løbeøkonomi: Løbeteknik er en vigtig faktor"
permalink: /lobeokonomi/
excerpt: "En god løbeøkonomi er evnen til at holde høj fart i lang tid ved et minimalt energiforbrug. Vi gennemgår hvordan man beregner det og dykker lidt ned i løbeteknikken, som er en blandt flere faktorer, der er med  til at bestemme løbeøkonomien?"
language: da
header:
  overlay_image: https://images.unsplash.com/photo-1552674605-db6ffd4facb5?ixlib=rb-1.2.1&ixid=eyJhcHBfaWQiOjEyMDd9&auto=format&fit=crop&w=2100&q=80
  teaser: https://images.unsplash.com/photo-1552674605-db6ffd4facb5?ixlib=rb-1.2.1&ixid=eyJhcHBfaWQiOjEyMDd9&auto=format&fit=crop&w=400&q=80
  caption: "Beregn din løbeøkonomi: Løbeteknik er en vigtig faktor. Photo by Fitsum Admasu on Unsplash"
category:
  - Kondition
  - Løb
tags:
  - beregnere
  - løbeøkonomi
last_modified_at: 2019-11-19T23:14:14Z
toc: true
feature_row:
  - image_path: https://imgcdn.saxo.com/_9781782551096/0x500
    alt: "Secret of Running - Maximum Performance Gains Through Effective Power Metering and Training"
    title: "Secret of Running - Maximum Performance Gains Through Effective Power Metering and Training"
    excerpt: "How much power does your human engine have? How much power do you need for running in different conditions? How can you optimize your training and racing performance?"
    url: "https://www.partner-ads.com/dk/klikbanner.php?partnerid=28187&bannerid=43264&htmlurl=https://www.saxo.com/dk/secret-of-running_hans-van-dijk_paperback_9781782551096"
    btn_label: "Læs mere"
    btn_class: "btn--success"
feature_row_stryd:
  - image_path: https://static.wixstatic.com/media/3c82eb_70f1384f64584b009ccc002dbe0fe482~mv2.jpg/v1/fill/w_630,h_630,al_c,q_85,usm_0.66_1.00_0.01/3c82eb_70f1384f64584b009ccc002dbe0fe482~mv2.webp
    alt: "STRYD Wattmåler - Next Generation"
    title: "STRYD Wattmåler - Next Generation"
    excerpt: "STRYD – Wattmåler og nu med vindmåler STRYD er en af de mest nyttige og imponerende teknologiske løbegadgets, der er til rådighed på markedet"
    url: "https://www.hechmannsport.dk/product-page/stryd-running-power-meter"
    btn_label: "Læs mere"
    btn_class: "btn--success"
---

Hvis du gerne vil løbe hurtigere, kan det betale sig at forbedre sin løbeøkonomi. Jeg har derfor researchet lidt på løbeøkonomi.

Hvad er løbeøkonomi?

**Løbeøkonomi er et udtryk for løberens evne til at holde høj fart i lang tid med et minimalt energiforbrug. Løbeøkonomien bestemmes af kroppens sammensætningen, kroppens evne til effektiv energiforbrænding og løbeteknik.**

Lad os dykke lidt længere ned i begrebet løbeøkonomi.

Følgende faktorer er med til at bestemme løbeøkonomien:

1. **Kroppens sammensætning**
   Fedtprocent, benenes længde, læggenes tykkelse, føddernes størrelse, hoftens udformning. 
2. **Energitilførslen**
   En højre procentdel af glykogen producerer mere kraft, hvilket forbedrer løbeøkonomien.
3. **Løbeteknikken**
   Kadence, GCT, benlængde, armtræk, fodisættet, hoftevinklen, knæløftet, udstrækningen af benet, hvor meget læggene løftes og ankelvinklen.

*[GCT]: Ground Contact Time
*[RE]: Running Economy
*[FTP]: Functional Threshold Power

## Hvordan kan vi måle ?

Løbeøkoomi (RE) er defineret som den mængde ilt, du skal bruge på at løbe 1 km pr. kg. kropsvægt. Den ændrer sig ved forskellige hastigheder. Løbeøkonomien udtrykkes som ml O<sub>2</sub>/kg/km. Iltoptagelsen kan måles i en laboratorietest.

    RE = VO<sub>2</sub> (ml/kg/min) / v (km/min)

Hvis du har adgang til et løbebånd, så får du oftest værdierne l/min og km/t. Det kan du taste ind i følgende beregner og få din løbeøkonomi.

{% include calculate-running-economy.html %}

## Udregning af kondital til brug i løbeøkonomien

Hvis du kun har behov for selve konditallet ud fra din iltoptagelse og vægt, så kan du beregne det nedenunder:

{% include calculate-oxygenuptake.html %}

I forhold til betragtninger om løbeøkonomi, så giver det ikke helt mening at bruge en indirekte måde at estimere din maksimale iltoptagelse. Hvis du fx estimerer iltoptagelsen med en [Cooper-test]({% link _posts/2019-10-31-kondital-cooper.md %}), så er løbeøkonomien allerede en del af resultatet.

Men derfor kan det jo godt være sjovt at bruge sine egne tal til at kigge på løbeøkonomi, så du kan tage et kig på vores side med måder at [teste konditallet og den maksimale iltoptagelse på]({% link _posts/2019-11-04-kondition-og-test.md %}).

## Hvad kan du bruge løbeøkomien til?

Hvis du kender din løbeøkonomi, så kan du udregne din maksimale hastighed, hvis din løbeøkonomi forbliver den samme ved højere hastigheder:

    v<sub>max</sub> = VO<sub>2</sub>-max / RE

Din V<sub>max</sub> er den hatighed, du kan holde i omkring 10 minutter. Hvis du løber længere distancer, kan du finde _functional threshold power (FTP)_ nogenlunde svarende til din anaerobe tærskel.

Hastigheden på FTP har Dijk (2017) fundet ud af svarer omkring til 88% af hastigheden ved VO<sub>2</sub>-max. 

    FTP = 88% * V<sub>max</sub>

## Løbeøkonomiens sammenhæng med maksimale iltoptagelse

[Shaw et al 2015](https://www.ncbi.nlm.nih.gov/pmc/articles/PMC4388468/) konkluderer i deres studium følgende:

> In conclusion, the current investigation demonstrates that only a small to moderate relationship exists between running economy and V̇O2maxin highly trained distance runners. With >85% of the variance in these parameters unexplained by this relationship, these findings reaffirm that running economy and V̇O2maxare primarily determined independently.

— <cite>[Shaw et al 2015](https://www.ncbi.nlm.nih.gov/pmc/articles/PMC4388468/)</cite>

## Hvad så med løbeøkonomien?

Du kan altså arbejde med løbeøkonomien ved at forbedre følgende paramtre.

- Skridtlængde
- Kropsholdning
- Hovedets position
- Armsvinget
- Spændstighed i sener og ligamenter
- Din styrke

<div class="hidden">
Løbeteknik
Korte skridt
Når man løber, skal man huske at løfte både knæ og fødder. Dette er indiskutérbart, men falder ikke altid naturligt for en del løbere. For korte skridt kan bremse løbebevægelsen, da man herved risikerer at sætte foden i jorden for tidligt og foran kroppen i stedet for at trække den ind under sig og skabe fremdrift. Herved bremses momentum, og man skal bruge ekstra kræfter både på de ekstra skridt samt på at trække hvert skridt op fra bunden i stedet for blot lade momentum klare en stor del af fremdriften ganske ”gratis”. Prøv evt. at løfte knæene en lille smule højere næste gang, du er ude at løbe -Ikke overdrevent , bare en smule –og se, om du kan mærke en forskel. Løbet skulle herved gerne blive lidt lettere, og mere ”svævende”.


Lange skridt
Omvendt kan for lange skridt ligeledes give tab af momentum, da løbet kan komme til at minde lidt mere om hop fra ben til ben, hvorved bevægelsen kan blive ”bouncende” op komme til at foregå op og ned i stedet for lige frem. Dette vil udmønte sig i, at løberens hoved vil ”hoppe” op og ned frem for at følge en lige linje. Denne form for løb vil i øvrigt være meget energikrævende, da benenes muskler skal bruge en masse kræfter på at ”gribe” kroppen, hver gang den lander, i stedet for bare at kollapse. Ved lange skridt lander man tungere, og det samlede energiforbrug bliver større; energi som egentlig skulle have været brugt på fremdrift. Derfor handler det om at finde grænsen mellem for korte og for lange skridt. Man må prøve sig frem.


Kropsholdning
Forsøg at løbe med en oprejst (og gerne let fremoverbøjet) kropsholdning. En svag core er ofte årsag til, at man synker sammen under løbet. Hver gang vi tager et skridt, sender vi en vis mængde kraft ned i jorden. Denne kraft returneres og absorberes af kroppen. Sammenlign kroppen med en fjeder! En spændt fjeder, som slippes fra fx 1 meters højde, vil alt andet lige udvikle mere kraft og derved hoppe højere end en slap fjeder, der slipper fra samme højde. Den spændte fjeder modtager simpelthen den reaktive kraft bedre, og udbytter den mere effektivt. Det samme gør sig gældende for kroppen! For at øge fremdriften må overkroppen gerne lænes en lille anelse fremefter, men altså ikke på bekostning af, at den falder sammen.



Hovedet
Skal helst sidde ovenpå skuldrene og ikke hænge foran dem, jf. kropsholdning. Nogle løbere har tendens til at dreje hovedet fra side til side, hvilket ikke er hensigtsmæssigt, da denne bevægelse i større eller mindre omfang vil kopieres til resten af kroppen, som herved kommer i små ”svingninger”, og energien udnyttes som tidligere nævnt ikke optimalt, dvs. udelukkende fremadrettet.



Armene
Uanset om man benytter den ene eller den anden skridtlængde, er der også armene at tage højde for. Armene under løb er nok en af de mest undervurderede faktorer. To scenarier gør sig ofte gældende blandt løbeglade danskere. Det ene er tendensen til at løbe med armene pakket tæt ind til kroppen. Det andet er armene, eller ofte faktisk kun den ene arm, flagrende langt ude fra kroppen i et sjældent set bevægemønster. Det kan stilles ganske simpelt op: Hvad armene gør, kopierer benene i et eller andet omfang. Det skal armene sørge for under løbetræningen:

Holde og finjustere balancen.
Anspore benene til kraftfuld skridtafvikling.
Fremdrift
Holdes armene tæt ind til kroppen hæmmes skridtafviklingen, da det bliver sværere at holde og korrigere balancen under løbet, og man skruer derfor ned for blusset, hvilket kan ende med at skridtlængden reduceres til ”tøffelængde” som beskrevet for oven. Mange anser ikke armene for en vigtig del af løb, men da vi er sådan indrettet, at arme og ben koordinerer sig med hinanden, kan man ved at bruge armene aktivt, faktisk få benene op i gear. Denne effekt udebliver, hvis armene pakkes væk under løbetræningen.

Som sagt kopierer benene, hvad armene gør. Flagrer armene for meget under løb, kan der være risiko for, at benene kopierer dette mønster, om end i mindre grad. Dette kan betyde, at en lille del af den kraft, der optimalt set skal rettes fremad i løberetningen forsvinder alle mulige andre steder hen. Det er ikke megen kraft, der her er tale om, men tænk på, hvor mange skridt du tager i løbet af et træningspas; så kan det faktisk blive til en del spildt energi. De flagrende arme kan også forårsage uhensigtsmæssige vridninger i overkroppen, hvilket igen vil dirigere en del af energien sidevejs i stedet for fremad.


Hvordan skal armene så bruges?
Skuldrene skal være afslappede, men stadig aktive. 

Hænderne skal ligeledes være afslappede, dog ikke slaskende, og bør ikke være hårdt knyttede. Albuerne er fikserede i ca. 90 grader +/-.

Den svære del er at slappe af i skuldrene, samtidig med at skulderleddet skal være aktivt. Det er nemlig her al bevægelse skal foregå, og ikke i albueleddet. Et lille trick kan være at samle tommelfingeren med pege- og langefingrene ganske løst for derved at undgå spændinger i hænderne, som kan forplante sig til skuldrene, der som nævnt skal være afslappede og holdes lavt frem for at være spændte og sidde oppe omkring ørerne.

Man siger, at nogle mennesker ”slår på tromme”, når de løber, fordi deres armbevægelser foregår med at åbne og lukke albueleddet frem for at svinge armene frem og tilbage i skulderleddet. Albuerne skal være ”låste” (men ikke spændte) og stort set al bevægelse foregår i udgangspunktet i skulderleddet. Jo hurtigere man løber, jo større udsving i skulderleddet. Af samme årsag vil en sprinter have et enormt og voldsomt udsving mens mellem- og langdistanceløberens udsving er noget mere beskedent. Det bør dog stadig være der af hensyn til fremdriften, som beskrevet ovenfor. Albuerne holdes forholdsvis tæt til kroppen, så armsvingningerne foregår lige frem og tilbage. Hverken ind foran eller væk fra kroppen, men hele tiden passerende tæt på hoften.

Løbet skal i sidste ende føles naturligt. Ikke for tøffende og ikke for overdrevent. Løbeteknik behandles evt. her på siden senere hen. I første omgang har vi fået afklaret begrebet løbeøkonomi og fået introduceret nogle principper omkring intervaltræning. Intervaltræningen bliver i første omgang bliver det vigtigste våben i kampen for 12-tallet ved politiskolens fysiske testkrav.
</div>

Hvordan arbejder du med din løbeøkonomi?

## Referencer

{% include feature_row id="feature_row" type="left" %}

{% include feature_row id="feature_row_stryd" type="left" %}
