---
title: "Arnold press"
excerpt: "I Arnold Press starter du med håndvægtene foran brystet, hvor du holder håndfladerne mod brystet. Før albuerne udad, så hænderne kommer til at vende modsat. Stræk armene op over hovedet så langt du kan. På toppen skal håndfladerne også vende fremad."
instructions: "Start med håndvægtene foran brystet, hvor du holder håndfladerne ind mod brystet. Før albuerne udad, så hænderne kommer til at vende modsat. Stræk armene op over hovedet så langt du kan. På toppen skal håndfladerne også vende fremad."
permalink: /oevelse/arnold-press/
redirect_from: /node/57
id: 57
language: da
header:
  overlay_image: /assets/images/exercises/arnold-press-0.jpg
  teaser: /assets/images/exercises/arnold-press-0-320.jpg
  caption: "Arnold Press"
tags:
  - Pres
categories:
  - Pres
training_type: 
training_focus: 
equipment:
muscle_group:
gallery:
  - url: /assets/images/exercises/arnold-press-0.jpg
    image_path: /assets/images/exercises/arnold-press-0-320.jpg
    alt: "Arnold press"
    title: "Arnold press"
  - url: /assets/images/exercises/arnold-press-1.jpg
    image_path: /assets/images/exercises/arnold-press-1-320.jpg
    alt: "Arnold press"
    title: "Arnold press"
  - url: /assets/images/exercises/arnold-press-2.jpg
    image_path: /assets/images/exercises/arnold-press-2-320.jpg
    alt: "Arnold press"
    title: "Arnold press"
video:
  provider: youtube
  id: DvS_zZ6QoHs
last_modified_at: 2020-06-04T13:44:52Z
---

Arnold press er en god klassisk basisøvelse for skulderen, som selveste Arnold Schwarzenegger brugte i sin træning. Arnold press kombinerer lateral raise og skulderpres. 

Arnold Press kan du siddende eller stående. Tag fat i håndvægtene og hold dem ind foran brystkassen. Før albuerne udad, mens du holder underarmen lodret og samler skulderbladene på ryggen, så håndfladerne nu vender fremad. Stræk armene op over hovedet, så langt som du overhovedet kan. På toppen skal hænderne stadig vende fremad. På vej ned sænker du først vægtene ned, så underarmene er lodrette. Derefter samler du vægtene foran brystkassen igen.

Sørg for at holde maven let spændt og og holde en ret ryg, når du presser vægtene op. Hvis du bruger store vægte, kan det være en fordel at sidde på en bænk med rygstøtte.

<div class="hidden">

## Hvilke muskler træner Arnold press?

Den kombinerer lateral raise med skulderpres, og sætter dermed fokus på især den forreste og laterale (side) del af skulderen. Samtidig trænes triceps, trapezius og i mindre grad den øverste del af brystet. Dermed kommer du en længere række muskler i overkroppen igennem med blot én øvelse.

Fordi du blander pressebevægelsesom fra skulderpres og blander den med sidebevægelsen fra lateral raise, kan du bruges tungere vægte end hvis du laver stricte lateral raises.

Det er derfor en rigtig god øvelse til at variere din skuldertræning med, men også en fin hjælpeøvelse til eksempelvis military press, og bænkpres.

SÅDAN LAVER DU ARNOLD PRESS
Som udgangspunkt kan du lave Arnold press siddende oprejst på en bænk med oprejst ryglæn, men du kan også udføre den stående.

Øvelsen køres med håndvægte, som starter foran skuldrene med håndryggen fremad. I den opadgående pressebevægelse roteres håndvægtene, så håndryggen peger bagud i toppositionen. På vej ned i den excentriske fase, roterer du hænderne tilbage igen. På den måde kombinerer øvelsen bevægelsen ud mod siden, som du laver i lateral raise, med overhead presset fra skulderpres.

Som du nok kunne regne ud på navnet, er øvelsen opkaldt efter selveste Arnold Swarzenegger - hvad han senere kaldte "den bedste skulderøvelse, han kender".

Husk at bruge din fulde bevægelsesbane (range of motion) - dvs. start helt nede foran brystet og pres helt op indtil dine arme er helt strakte.

DU KAN RYKKE FOKUS PÅ SKULDEREN
Der er ikke særligt mange måder at lave Arnold press på, men du kan rykke fokuset en lille smule, imellem den forreste og den laterale del (siden) af skulderen.

Desto bredere greb eller startposition (dvs. afstand imellem håndvægterne), desto mere vil du fokusere på sideskulderen. Og modsat vil et smallere greb give mere pres på forreste del af skulderen.

Forskellen er at med en bredere startposition skal albuerne føres længere ud til siden på vej op, mens med en smallere startposition føres albuerne lidt mere fremad på vej op.

VARIATIONER AF ARNOLD PRESS
Som du nok kan se ud fra ovenstående, så er der ikke mange variationer af Arnold press, da øvelsen i stor grad er snævert defineret med klare rammer.

Men det klare alternativ til siddende Arnold press er stående. På denne måde involverer du mere støttemuskulatur, og du kan måske løfte nogle flere kg.

Derudover kan du lave den med en arm af gangen eller alternerende (skiftevis højre og venstre), mens du holder den anden vægt i bundpositionen.

Forsøg at stå stille med resten af kroppen. Stå eventuelt en lille smule bredere med fødderne for at undgå bevægelse.

Øvelsen er udmærket i supersæt med andre skulder-, bryst- og tricepsøvelser. Prøv for eksempel sammen med lateral raise for ekstra udmattelse i skuldermuskulaturen, eller flyes eller bænkpres med håndvægte for at inkludere bryst og triceps mere.

Du kan også lave arnoldpres med kabel eller kettlebell, men det vil i begge tilfælde sandsynligvis være en smule upraktisk.

En sidste variation er at lave øvelsen med elastik. Hvis du skal træne derhjemme eller på ferie uden træningscenter, er det en nem måde at træne skuldre på. Hvis du kun har en elastik fungerer det naturligt nok bedst at lave en arms Arnold press.

Så står vi tilbage med følgende variationer af Arnold press med håndvægte, kabel eller elastik:

Siddende Arnold press
Siddende en arms Arnold press
Siddende alternerende Arnold press
Stående Arnold press
Stående en arms Arnold press
Stående alternerende Arnold press

</div>
