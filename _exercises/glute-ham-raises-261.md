---
title: "Glute-ham raises: Bedste all-round baglårsøvelse [2020]"
instructions: "Anklerne placeres mellem de små puder, og det nederste af lårene mod den store pude."
permalink: /oevelse/glute-ham-raises/
redirect_from: /node/261
id: 261
language: da
header:
  overlay_image: /assets/images/exercises/glute-ham-raises-0.jpg
  teaser: /assets/images/exercises/glute-ham-raises-0-320.jpg
tags:
  - hoftedomineret
  - maskine
categories:
training_type: 
training_focus: 
  - hoftedomineret
equipment:
  - maskine
muscle_group:
gallery:
  - url: /assets/images/exercises/glute-ham-raises-0.jpg
    image_path: /assets/images/exercises/glute-ham-raises-0-320.jpg
    alt: "Glute ham raises - Glute ham raise"
    title: "Glute ham raises"
last_modified_at: 2020-04-14T15:02:12Z
video:
  provider: youtube
  id: tPr69TL_n70
feature_row:
  - image_path: https://www.fotoagent.dk/single_picture/11803/138/custom1/PM130_19(1).jpg
    url: https://www.fitnessgruppen.dk/peak-fitness-glute/ham-developer/
    title: "Peak: Glute/ham Developer bænk"
    alt: "Glute ham raise bænk - glute ham developer (GHD)"
    excerpt: "En bænk til glute-ham skal være høj nok, så man kan bruge det fulde bevægeudslag, og så skal man kunne indstille fodpuderne for at få den rigtige vinkel. En glute-ham developer skal også være meget solid, så den ikke rokker under øvelsen. Desuden skal du kunne indstille afstanden mellem fodstøtten og puderne."
    btn_label: Tjek prisen hos Fitnessgruppen*
    btn_class: btn--info
---

Glute-ham raises (GHR) er en af de bedste all-round baglårsøvelser og bagkæde-øvelser, der findes, fordi GHD træner hele baglårets funktion i en bevægelse. Glute ham-raises bliver typisk lavet på en særlig bænk, men oprindeligt lavede de sovjetiske atletikfolk øvelsen ved at sætte fødderne ind i en ribbe og støtte lårene mod en gymnastikhest. Jeg har kigget på, hvad glute-ham raises er.

## Hvordan ser en glute ham raise bænk ud?

Bænken til glute-ham raises er opfundet af Dr. Mike Yessis[^note]. En glute ham raise bænk kaldes ofte en glute ham raise developer (GHD), og den ser nogenlunde sådan her ud.

[^note]: [Supertraining.dk #63 – Glute-ham raises](http://supertraining.dk/glute-ham-raises/)

{% include feature_row type="left" %}

Når du vælger vælger en bænk til glute ham raises, så skal du være opmærksom på følgende:

- At bænken er høj nok til, at du kan lave det fulde bevægeudslag i bevægelsen
- At det er en solid model, som ikke rokker under bevægelsen.
- At du kan indstille afstanden mellem fodholderen og puderne, så den passer til dig.

## Hvordan udføres glute-ham raises

Der er rigtig mange videoer og guides på nettet, der kun viser det halve af glute ham raises-bevægelsen. Glute-ham raises er _både_ en hofte-ekstension og en leg curl i samme bevægelse. Hvis du kun laver leg curl, så er det kun noget af baglåret, der bliver trænet.

Jeg plejer at starte glute-ham-raises fra opret position med knæene på puden. Derefter sænker jeg langsomt kroppen samtidig med at benene strækkes indtil kroppen er ret. Herfra bøjer jeg i hoften, indtil kroppen hænger nedad. Nu løfter jeg **eksplosivt** overkroppen ved at ekstendere hoften og når kroppen er vandret, trækker jeg med baglårene for at ende med kroppen i et L.

Du starter bevægelsen i glute-ham-raises med ballemusklerne og den del af baglårene, der ekstenderer hoften. Ryggen vil formentlig gå fra en lille fleksion til neutral eller med et lille svaj. Nu føres bevægelsen videre med den del af baglårerne, der søger for fleksion over knæleddet. Til allersidst hjælper læggen med at lave bevægelsen helt færdig.

Derfor er der også nogen, der kalder bevægelsen for en _glute-ham-gastroc raise_, hvilket både indholder de trænede muskler, men også den rækkefølge, de aktiveres i.

## Variationer af glute ham raise

**Variation**: Du kan variere hvor hård øvelsen er ved at placere hænderne forskelligt. Prøv ved hoften, ved brystet og strakt ud foran dig. Du kan også benytte en vægtskive.

Hvis du ikke har adgang til en ordentlig bænk til glute-ham raises, så kan du lave halvdelen af bevægelsen med øvelsen [Nordic hamstring]({% link _exercises/nordic-hamstring-12.md %}).

<div class="hidden">
Fordelen ved GHG-raises er som nævnt ovenfor at glutes, hams, og gastrocs funktion trænes. Og ikke i isolation, men i én integreret øvelse. At øvelsen er integreret betyder at musklerne arbejder i samspil. Et godt eksempel på at summen af delene IKKE er større end det hele. De enkelte muskler kan ikke trænes i isolation for den aggregate effekt og derved ækvivalere hvad GHG-raises gør. Musklerne arbejder synergistisk, og kroppen forbedrer sin intermuskulære koordination. Hvilke muskler skal fyre med hvilken styrke på hvilke tidspunkter.
GHG raises er en af de bedre, og i visse tilfælde bedste øvelser til at forbedre hurtighed og eksplosivitet i atletik og sportsperformance. Og øvelsen er relevant i mange sportsgrene, sprint, ishockey, mv.


Øvelsens “svaghed” er den kræver et anstændigt niveau af bundstyrke. Hvilket i praksis ikke er en egentlig svaghed, da denne styrke fint og hurtigt kan opnås ved andre øvelse som netop dødløftvarianter, goodmornings, lunges, leg curls, osv.


Empirisk er GHG-raises effektive til at forebygge baglårsskader. Ekstremt relevant og værdifuldt for atletikøvere. Prehab slår altid rehab i det omfang det er effektivt. Og baglårsskader rammer mange – for det første fordi mange træner halvidiotisk, for det andet fordi baglårene bare er mere udsatte. De er arbejdshesten i mange sportsgrene og discipliner, så det er naturligt de får tæsk.

Vil du rende rundt som en anden idiot med ubrugelig kinesiotape på dine baglår eller vil du fixe problemet før det opstår? GHG-raises er en del af svaret. At dømme fra pigens fladrøvethed aka flatassitis syndrome er antallet af GHG-raises der er blevet udført et sted mellem nul og niks. Sportsfolk der har den fornødne fysiske forberedelse har ofte en anstændig slat hypertrofi i glutes og hamstrings.

En anden fordel ved et GHG-raise setup er muligheden for at lave back extensions. Som nævnt tidligere får lænden også en mild stimulus ved GHG-raises idet den tages fra mild fleksion til ekstension. Man kan væle blot at lave back extensions på set-uppet. Her sørger man for lænderunding i bunden af bevægelsen og at torso slutter vandret eller lidt over. Noget så banalt som back extensions set-ups kan fitnessindustrien formå at fucke up, se blot på diverse 45 grader hyperextensions. GHG-raise bænke er ofte glimrende til back extensions, særligt hvis den køres som barbell behind neck. Jeg har selv anvendt 80-90 kg bag nakken ved denne facon. Fordelen ved sådanne back extensions er at lænden trænes med større bevægeudslag, og ikke som en art kvartisometrisk stimulus som dødløft ofte er.

GHG-raises egner sig oftest til lave eller medium rep ranges. For det første fordi der er størst overførbarhed fra denne performance til den pågældende sport eller disciplin. For et andet pga. baglårenes fiberkomposition. Form follows function. Derudover vil øvelsens kvalitet ofte kompromitteres ved høje reps der bevæger sig for meget over i styrkeudholdenhed.

Et trick man kan benytte på GHG-raises er at holde en skive – forudsat man er stærk nok – foran brystet under den koncentriske fase. På den excentriske fase retter man armene ud og øger afstanden mellem skive og krop. Således øges belastningen på target muskulaturen, og man opnår excentrisk overload. Hvilket hamstrings responderer glimrende på.

Hvorfor ghetto-øvelsen vist på billedet hedder “Nordic hamstring raises” ved jeg ikke. Jeg er i udgangspunkt også ligeglad, da det ikke giver mening. “Nordic hamstrings” eller “Nordic glute-ham raises” er hvor man ikke har et set-up til rådighed. Så man får en makker til at hjælpe sig ved at støtte på ens ankler hvor udøveren så træner den knæflekterende funktion af hamstrings excentrisk og koncentrisk skubber udøveren sig op fra gulvet via armene. Denne øvelse er højst et sekundært supplement til træning, applikerbar ved et nærmest totalt fravær af træningsudstyr i øvrigt. Øvelsen har nogle ulemper. Lad os se på problemerne. Vedr. den excentriske fase, så vil man ofte se at udøveren holder igen i toppen – hvor modstanden er mindst – for så at droppe mod bunden. Overfør dette bevægemønster til andre øvelser og problemet er evident. Man udsætter de pågældende muskler for en excentrisk belastning i en begrænset del af ROM og springer i øvigt meget af den sidste del af belastningen over. Og holder man igen i bunden – hvilket man netop ikke gør fordi kropsvægt er for tungt, idet styrkekurven er helt off – risikerer man at den excentriske belastning simpelthen bliver for stor. Det er svært at ramme det rette niveau. Det samme gælder den koncentriske fase, som igen kun træner den benflekterende del af hamstrings. Der er intet “glutes” over det, kun halv hamstring og ingen gastroc. Det er en halvumulig øvelse at programmere og loade kontrolleret med. Hvad er belastningen? Det kan i udgangspunkt være bedre at lave øvelsen end IKKE at lave den, men det siger ikke så meget. Øvelsen er for det første inferiør – da man kan snakffe en GHG raise bænk og benytte den med mindre man er økonomisk inkapaciteret – for det andet har et næsten totalt meningsløst navn. Hvis man mener sin træning seriøst, så indkøber man alene eller splejser med andre til en rigtig GHG-raise maskine. Dem fra EFTS er et godt bud. Hvis man synes “det er for dyyyyrt” og hellere vil bruge pengene på træningsirrelevant tant og fjas fortjener man alle de baglårsfibersprængninger man forudsigeligt akkumulerer. Så kan man dog få fornøjelsen af at rend til den ene cookie-cutter behandler efter den anden og bruge penge på kinesiotape mens lyden af dankortet der igen-igen kører gennem terminalen minder den om at “man er en seriøs atlet”.

Man skal ikke undervurdere GHG-raises overførbarhed til andre posterior-chain øvelse. Som dødløft, fx. Lav være med at behandle øvelsen som supplement, icing on the cake, eller finisher. Det er den ikke. Det er en good ol’ compound horsepower basic movement som trækker tænder ud.

Der er endnu en udtalt bonus ved GHG-raises. Den kan udføres – og SKAL sågar udføres – uhyre eksplosivt. Sammenhold dette med andre øvelser til posterior chain. Rumænsk dødløft udført eksplosiv? En glimrende idé, hvis formålet er diskusprolapsinduceret inkontinens eller blot fibersprængninger. Jeg husker sågar en konkret episode hvor en fyr lavede eksplosiv rumænsk dødløft. “Pas på fibersprænginger når du løfter så eksplosivt”, advarede jeg. Advarslen blev bagatelliseret som modtageren. Næste sæt, pop. Der røg en fiber.
</div>
